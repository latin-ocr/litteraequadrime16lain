AN. 1556 273

gesta sunt, cum nos Princeps Cardinalis ¹ ter quaterve invise-
ret: postea autem ad nos saepe Venit et pedibus fere semper,
atque etiam bis in die: qua in re facile ostendit quo animo erga
nos esset affectus, et quantopere hoc collegio delectaretur; non—
nunquam vero vniuersam domum oculis lustrabat, et si quid
forte minus commode exaedificatum videbat, vt januas et cae-
tera generis eiusdem, id statim demoliendum et aedificandum
iterum curabat: hortum quoque inuisebat, cumque olitore,
quem certa mercede ad hortum excolendum conduxerat, sami-
liariter admodum loquebatur. Atqui ut eae fistulae quampri-
mum construerentur, quibus aqua in medium peristylum edu-
cenda est, imperauit; quod hoc tempore diligenter fit. Iussit
etiam vt antlia exaedificaretur, quae in puteo horti aedificari
coepta erat: idem saepe veniebat, ut quo pacto artificio quodam
aqua ex puteo hauriretur, spectaret.

Eo autem tempore venit Ρ. Ludouicus Gonzalus, vt res no-
stras domesticas recte disponeret, omnique ratione his, quae
Romae fiunt, similes redderet: is igitur aliquoties ad Princi-
pem Cardinalem iuit, cumque eo est collocutus; et cum idem fa-
ceret pridie quam Princeps Cardinalis Olissiponem proficisce-
retur, ei Cardinalis dixit se eo ipso die vesperi ad nos esse
venturum vt sacrosanctum Xpi. corpus, quod in templo nostro
habemus, antea salutaret, quam Evora discederet. Venit igi-
tur, vt constituerat, et imprimis templum petiuit et, Xpo. Opt.
Max. salutato, precibusque pie et religiose adhibitis, inde ad
ianuam quamdam ire coepit, quae in hortulum spectat. Erat
autem in horto P. Ludouicus cum omnibus fere fratribus, qui,
simul atque Principem Cardinalcm viderunt, aduersus hunc lo-
cum, ubi ipse erat, ire coeperunt. At vero Princeps Cardinalis,
ubi illos ad se venientes conspexit, Patre 'Rectore ² et Mini-
stro ⁵, qui vna cum co erant, audientibus, Patrem Ludovicum
fratresque intuens: “O optimum, inquit, optimum conuen-
tumt„ Itaque eis obuiam processit usque ad peristylum, quo
fratres peruenturi erant, illosque codem in loco singulari qua-
dam comitate excepit, atque, leniter arridens, Patri Ludouico

¹ Henricus.
9- Ρ. Cornelio Gomcs. Vidc supra, pag. 154, annot. 1.

⁵ Fr. Lionellus dc Lima. Vide infra litteras Antonii Trancoso l.u Septembris huius
anni datas.

T. 1v. 18

