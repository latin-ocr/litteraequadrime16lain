192 LITTERAE QUADRIMESTRES

dissita, confessiones auditurus; ab infirmis etiam saepissime
vocatur, qui tum sibi satisfactum et tuto animam efflare posse
putant, vbi illi confessi sunt; quod tamen clam curant fieri, ne
sibi calumnias aut nobis grauiorem conflent inuidiam, vt qui
compertum habeant id aemulis nostris parum esse gratum. Ad
pernoctandum etiam apud infirmos frequenter conuocamur, vt
eos consolemur et roboremus in Domino, quod charitatis mu-
nus nuper sartrici regiae, hyspanae, quae aliquando R.dae Pa-
ternitati tuae scripserat, exhibuimus: ipsa, quamuis in pleris-
que D.¹¹²³¹11 Isabellam Rosellam ¹ erga nos imitata sit, tandem
cum sui instare dissolutionem sentiret, ne a P. Praeposito
desereretur plurimum metuebat; eius animam maximopere
omnium precibus commendari optamuS, vt quiete perfruatur
sempiterna.

Huiusmodi pietatis officia omnibus, Vbicumque sese offert
occasio, promptissimo animo exhibemus, curn magna omnium
aedificatione et consolatione, tum propter rem inconsuetam et
pene inauditam ipsis, tum etiam propter exempla et sanctas
exhortationes, quae piam metamorphosim nonnumquam ge-
nerant, vt nuperrime contigit. Cum vnus fratrum apud nobilem
quemdam, qui iam interierat, pernoctaturus esset, videns iu-
uenculorum et ancillarum effraenatam petulantiam, qui pro la-
chrymis cachinnos foedasque ac libidinosas gesticulationes
impudenter agerent, coenare cum domina aliisque nobilibus,
qua potuit modestia, recusauit, abunde sibi satisfactum asse-
rens si cum familia coenare liceret, opportunam se nacturum
occasionem sperans sceleratam hanc refrenandi petulantiam;
tumque, quamuis tam priuatim quosdam admonuisset, vt cytha-
ras suas cum lachrymis commutarent effecit, non quidem pro-
pter heri interitum, quem tamen viuum dilexerant ob eius libe-
ralitatem et mansuetudinem, sed quod seueram Judicis summi,
quae nil inultum relinquit, justitiam perhorrescere ac reformi—
dare coeperunt, vitiorum suorum memores, vitaeque mutatio-
nem et verbis et lachrymis pollicebantur, praeterita detestantes.

Alia in aliis etiam locis in Dei gloriam peracta sunt, quae bre-
uitatis causa praetereo] '

ί Isabellam Roser, vel Rosell. Vide Carras de San Ignacio, t. 1, pag. 16, annot. 2.
Saepe etiam scribitur RoseL

