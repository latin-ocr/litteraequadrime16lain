484 LITTERAE QUADmMESTREs

Ad haec amplissimus Praesul, Cardinalis Burgensis ¹, atque
etiam Imperatoris Legatus‚ Marchio de Sarria ², si quid est, in
quo spiritali ministerio indigeant, etsi suos quisque sacerdotes
habeat, nobis tamen magis utuntur. Nam ΚΛΜ Cardinalis nepos,
ipse etiam a secretis Legati, suam confessionem a P. Rectore ⁵
tantum audiri uoluerunt, magnaque nobis familiaritate deuincti,
Patrem nostrum saepius accersunt, et maximam ex eius spiri-
tuali conuersatione capiunt uoluptatem.

Iam militibus quam maximo usui summ, ex his, quae
sequuntur, colligere poteris: etenim Patri nostro milites fere
ad 150 confessi sunt, quorum alii ludos, alii concubinas, alii
alia peccata deseruerunt. Verum ex his omnibus, duo illa ex-
plicare minime praetermittam. Quorum primum est, Patrem
Hieronymum ⁴ militis cuiusdam, nati circiter annos XXX, con·
fessionem audiuisse, qui nunquam totius uitae suae cursu con-
fessus fuerat; quodque mirum fortasse uideatur, tanto ordine
confessionem peregit, tantoque cordis dolore sua peccata de·
plorauit, ut confessarium in maximam admirationem adduxe·
rit. Alterum uero est, multos, qui sacris initiati militiam exer—
cebant, confessione duce, sub Christi vexillo militare coepisse;
compluresque alios, qui abhinc amplius 4, 7, 9 annis confessio-
nem intermiserant, eam Patri nostro renouasse: eorumque non-
nulli, tum discendi, tum etiam uisendi studio ducti, collegium
nostrum frequentant, nosque ubique laudant uehementer et
obseruant3 nec id solum milites, sed etiam eorum duces efficiunt.

Coenobia uero et xenodochia non mediocrem fructum ca·
pere uidentur3 nam et in coenobiis frequentes habuimus con-
ciones, quibus aliae, quae inter se prius dissidebant, sanctissi-
mae eucharistiae gratia conciliatae sunt; aliae uero, quae ex
propriis uiuebant‚ modo in communi coniunctissime et concor-
dissime uiuunt: ipsa uero xenodochia maxima aegrotantium
(qui quidem plurimi sunt)sconsolatione frequentamus, consola-
mur, ad patientiam inflammamus, si quid animae, si quid cor-
pori opus est, pro uirili nostra curantes; unde tantam in nobis

¹ Franciscus de Mendoza et Bobadilla, Burgensis Episcopus et Cardinalis.

Ἀ Ferdinandus Ruiz de Castro et Portugal, IV Comes de Lemos et I Marchio de
Satria.

5 Hic erat P. Hieronymus Rubiola. hispanus, qui Senas XVII kal. Majas ab Urbe
venerat. ORLANmNJ, Hz'st. Soc. Jesu, 1. xvi, n. 5.

⁴ Nempe, P. Rectorem, de quo in praecedenti annot. suit sermo.

