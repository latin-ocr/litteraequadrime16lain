152 LITTERAE QUADRIMESTRES

nes. P. Jacobus Gusmanus doctrinam christianam exponit, di·
ctorum a nostris discipulis exigens rationem, quo uiri ac mu-
⁴lieres ea audiendo retractandoque perdiscant. Idem Pater duo-
bus nobilibus hispanis spiritualia exercitia proposuit, quorum
alter ingrediendae Societatis magno tenetur desiderio: alter,
qui adhuc piis exercetur meditationibUS, ad eam propenso ani-
mo fertur: nos quidem de utroque optimam spem concepimus.
Porro praeter generis nobilitatem sunt in literis satis uersati,
modestia uero et probis moribus decorati.

Rsslus Pater Ludouicus‚ qui ante multos dies profectus erat
Aletium, quod in ea urbe e Societate aliquis desideraretur, diu
optatus rediit. Quid egerit boni, quidue futuri sit spei, ipsius
literae declarabunt. Illud tantum dicam, multorum deuotioni,
plurimarum saluti animarum, Societatis quoque optimo nomini
latius diffundendo aut confirmando, ei'us profectione fuisse con-
sultum.

Hactenus de omnibus generaliter: nunc priuatim de vxore
Ducis, quae quidem bono ac liberali erga nos est animo, Pa—
trem tamen Laynez imprimis amat3 ideo non parurn laborauit
ut eum sibi a Pontificc impetraret. Quia uero uoti compos fieri
non potuit, eo grauius tulit, quo magis ualetudine corporis ac
mortis formidine terrebatur: hac enim potissimum de causa
Patrem Laynez praesentem optabat, ut illi confiteretur, atque,
rebus omnibus ex ipsius sententia compositis, placide dece-
deret.

Haec sunt de quibus T. R. Paternitatem admonendam cen—
suimus. Non est quod nos desidiae accusemus3 ipsa res docet
quantum alienis orationibus indigeamus Roga igitur, Rae Pa-
ter, pro nobis Dominum Jesum, ut quae eius sunt uoluntati
consentanca, diligentius in posterum perficiamus.

Florentiae, S Calend. Martii 1556.

T. R. Ρ. seruus indignus,

LEo L1L1us.
Superscm'pfz'o sn quarta pagina: † Admodum R.d0 in Chri-

sto Patri Ignatio Praeposito Generali Societatis Jesu, Romae.
Alia manu: 1556. Florentia. Quadrimestres 23 Februarii.

