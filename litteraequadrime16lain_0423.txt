AN. 1550 ⁴ 417

rium numerum excedere constat, et eo etiam amplius: nam, etsi
a principio fundationis huius gymnasii, eorum multitudinem
nostra domus uix posset capere; uerum ubi, procedente tempo-
re, confessionis coepta est fieri mentio, maxima eorum pars
uerbum durius quam par erat accepit, ac ad. pristinos ludima-
gistros reuersa est, sub quibus linguae latinae fecerant tyroci-
nium. Sunt etenim plurimi, qui annos pueritiae excesserunt,
indomiti sane et qui nemini submitti se patiantur: est et aliud in
causa, quod curn plerique sint oriundi ex adiacentibus huic vrbi
pagis seu uillis, cum eorum parentibus institutum nostrum non-
dum innotuerit, liberis, quos libitum fuerit, magistros eligere
permittunt: his accedit quod sibi habent persuasum neminem
posse grammaticum euadere, nisi ei decem aut undecim simul·
praelegantur libri3 quod cum nimis sit absonum a scholae no·
strae instituto, minime huc venire uolunt: uerum quod maximi
fieri debet est, omnes pene nobilium filios, qui literis indulgent,
in nostram sese erudiendos conferre domum, nihilominus tamen
et aliorum in singulos dies accrescit numerus, et futurum spe-
ramus magis ac magis augendum, ubi nostrorum profectUS,
tam in literis quam in moribus, intelligi coeperit: graecae etiam
grammatices incepta sunt tradi rudimenta, in qua facultate
mediocriter proficiunt: licet ob hoc ² rhetorices exercitia non
sint intermissa.

Ex nostris autem scholasticis duo (quod nobis fuit gratissi-
mum) cucullam accepere: alter hieronimianam, alter uero au-
gustinianam3 itidem et alii duo in eodem sunt proposito. Omni-
potens Dei bonitas eis nobisque manum misericordiae suae
porrigat, gratiamque, qua diuinam uoluntatem suam implere
possimus, nobis largiatur. Quod ut assequi ualeamus, T. P. hu-
militer deprecamur pro pusillo hoc grege, ut Patri complaceat
Aeterno, interpellare diuinam misericordiam ne cesses, quo ad
dextram siue sinistram non declinanteS, brauium huius certa-
minis possimus contingere.

Burgis, sexto idus Augusti.

De mandato P. Rectoris, inutilis seruus,

FR. TORRES.

 

¹ licet ob hoc. Ita primo scriptum erat, verum emendatum est, nec satis apparet
quid tandem legendum sit, licet ob haec, vel Ad haec.

T. lv. 27

