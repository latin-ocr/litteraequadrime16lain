250 LITTERAE QUADRIMESTRES

nobilibus Viris saepenumero eius aduentus flagitatus. Domum
probationis speramus in Domino nos cito habituros.

In hoc collegio sumus viginti et sex, ex quibus tres sunt
theologi, et duo artibus liberalibus indulgent: caeteri vero aut
Patres sunt aut nouitii: aliqui sunt admissi et virtutis studiosi
et docti3 et alii huiusmodi optant ingredi.

Iis diebus contigit mulieri cuidam nuptae factum sane scitu
dignum et admirandum, quae, cum peccatrix esset et concio-
nibus audiendis interesset, nullum tamen locum consiliis Christi
relinquebat. Quodam tamen die cum sola suas solitas orationes
recitaret, apparuit 1111 et suis oculis bis se obtulit homo quidam
nudus, totus sanguine madens et respersus, quasi tunc esset
crudelissime flagellatus: et cum secundo hoc vidisset, ita com-
puncta est corde, et totis viribus fracta et debilitata, ut statim
morbo corriperetur. Interim tamen sentiebat Spiritum Sanctum
ostium sui cordis pulsantem et dicentem: aperi tua crimina
Ρ. Doctori Ramirez: et nunc postquam est confessa, honeste
vitam transigit.

Aderat hic quidam haereticus, qui Summi Pontificis potesta-
tem, indulgentias et ieiunia, vera esse non poterat sibi persua-
dere, et non solum haec, sed et alia multa, quae nos libenter
confitemur. Is tamen cum aliquoties audisset Ρ. Doctorem Ra-
mirez concionantem, et de fide catholica disputantem, et in
disputationibus specialibus Ecclesiae esse credendum admonen-
tem, credulus et Christi fidelis factus est. Quidam vir literatus
nunc est in fide stabilitUS‚ qui inconstans erat: erat namque
sectae hebraeae amicuS, adeo ut magis hebraeus quam christi·
cola videretur: permanet tamen in fide Christi per unum ex
nostris Patribus confirmatus Alius homo decreuerat alium oc-
cidere, et eo die, quo erat suum inimicum interfecturus, perce-
pit verba Dei a Patre Ramirez, et a proposito nefario destitit. ·
Nobilis Vir quibusdam hominibus commiserat ut suo nomine
duos homines trucidarent: et, quantum colligo, ad hoc facinus
perpetrandum mercedem iam illis soluerat: Patres tamen nostri,
re percepta, cum rem contrariam eum hortarentur, eis liben-
ter pepercit. Quidam monachus transfuga, innumerabilibus
excommunicationis et irregularitatis vinculis ligatus, Patri Ra—
mirez sua peccata indicauit; et, quoniam ab eo absolui non pote-
rat, se quaesiturum facultatem, ut absolueretur‚ est pollicitus

