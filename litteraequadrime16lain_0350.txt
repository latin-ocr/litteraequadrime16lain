344 LITTERAE QUADRIMESTRES

integre confessionem fecit. Nonnullae concubinae clerzcorum
mihi confessae, vitam infamem in castitatis studium commuta-
runt. Non pauci Vtriusque sexuS, enormibus criminibus obno-
xii, horridas sordes animis , confessionis antidoto a me submi-
nistrat0‚ expulerunt. A confessis restitutiones haud leuis pon-
deris et sactae sunt et fiunt. Certe noua rerum facies in multo·
rum familiis euangelici ministerii energiam arguit. Aegrotan-

tium aedes‚ consolandi ergo, frequento. Lachrymae et suspiria , ³

in confessionibus et concionibus suut frequentissima: iurandi,
iurgandi, Deumque id genus vitiis offendendi, mores corruptis-
simi, abolentur: piae consuetudines sensim inuehuntur, dissidia
dirimuntur, paces conciliantur. Benedictus Deus pro immensis
ac innumeris beneficiis suis.

Collegialmm aduentum diebus singulis praestolamur, cui
domus Vicina praeparatur in habitationem, donec collegium
nobis erectum sit ab Episcopo.

Vale, Pater obseruandissime, nostri memor in sacrificiis et
orationibus.

Antepenultimo Maii 1556. Biliomi, in Aruernia.

Ex praescripto P. Hieronymi Bassii.
Rdae P. Tuae indignus filius,

ROBERTUS CLAYSSONIUS.

