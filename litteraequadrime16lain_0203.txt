A N. 1556 197

facere, ita etiam per epistolas vltro citroque missas sociemur.

⁴Nescio enim quo pacto intus animus exardescit et ad maiora
semper aggredienda suscitatur, dum ea, quae apud diuersas
nationes in dies per nostros diuina fauente gratia geruntur,
continuo sunt nostris oculis obiecta, ne per nostrae humanae
naturae fragilitatem desides et tepidi efficiamur: habet enim
plurimum ponderis continua ad virtutum inuestigationem ad-
hortatio illa, quae a domesticis, propinquis vel quibuslibet aliis
finitimis, exemplis desumitur. Vt ergo tam laudabili sanctoque
instituto et obedientiae nobis in hac parte iniunctae morem ge-
ramus, oportebit dehis, quae in nostro collegio Bur-gensi per
proximos quatuor menses peracta sunt , T. Pssati rationem
tradere.

'Quantum ad literas pertinet, vniuscuiusque facultatis pro-
fessor pro virili laborat, ne quidpiam desit. quod ad scholastico-
rum vtilitatem et maiorem profectum pertinere videatur. Solita
enim et consueta in vnaquaque classe fiunt exercitia. Numerus
scholasticorum non adeo magnus est, sed maior quam pro do-
mus capacitate, minor tamen quam esse posset pro regionis
magnitudine: confluit enim ad hanc ciuitatem ex plurimis locis
numerosa scholasticorum multitudo; sed illi, qui ad nos non ve-
niunt, abeunt ad alios praeceptores, qui in hac vrbe etiam pu-
blice legunt, forsan aut quia domus haec nostra angustior illis
apparet, aut quia regula nostra de confitendo ¹ per singulos
menses eorum animos ad angustias redigere videtur: qui tamen
ad nos veniunt et recto tramite incedere non recusant, facile in
illis relucet profectus. In quadragesima quidam scholasticus ex
rhetoricis, qui (vt existimo) decimum sextum annum nondum
excesserat, orationem habuit sive Paraenesin ad ieiunium, poe-
nitentiam, et orationem, meo iudicio grauiorem praestantio-
remque, quam vt a tali aetate expectari posset: in hebdomada
etiam proxima dominicae in albis publicas habuerunt alii rhe-
torici nostri declamationes ‚ themate ex sacra scriptura de-
sumptO.

In confessionibus est semper non parua frequentia, in quibus
piissimus noster Dominus diuitias quotidie suae benignitatis et

 

¹ Alia manu quatuor praecedentia verba in haec sunt'mutata: institutum nostrum
de confitendis peccatis.

