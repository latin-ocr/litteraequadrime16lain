318 ι LITTERAE QUADRIMESTRES

humeros sublatum in hospitale publicum detulit, nullo alio mo-
nitore prouocatus, quam ea, quam ejus animo Christus inseuit,
erga proximum charitate.

Patris vero Praepositi ¹ curam erga pauperes non facile fue-
rit explicare: qui nullo vnquam tempore cessat aegrotorum ac
miserorum hominum necessitati sic opitulari, eisque ad extre-
mum vsque vitae spiritum tam indefatigato conatu adesse, vt
omnes ex aequo huius ciuitatis primates et principes vir08‚
nescio qua tandem inaudita virtute, sic in sui admirationem
traxerit, vt ne publice quidem illi profiteri vereantur, vetus
illud apostolicae charitatis exemplum in nostris renatum esse.
Per illum effectum putatur vt Prorex. vna ex parte ciuitatis,
rectores vrbis ex altera parte, insolita quadam et vere regia in
pauperes et languentes his proximis mensibus eleemosynarum
panis, vini, offae, et bis in hebdomada carnium largitione vsi
sint, quae quotidie in mille quingentos plus minus homines, nec
raro Praepositi manibUS, erogatae sunt; nouo insuper extructo
hospitali, cui etiam nostri praefuerunt, curn vetus tantae mul-
titudinis (plurimos enim misit proxima Calabria) non foret
capax.

Vir quidam Armenius, annos natus circiter 20 et X.i bapti-
smo donatus, cum turcarum manus euasisset, ac Genuam navi·
gio petens, Messanam, ita Deo uolente, a Ventis esset delatus,
rogauit sibi locum ostendi, in quo Deo famulari posset. A non-
nullis igitur ad nos deductus, ita primum, nostro instituto est
affectus, ut exire se nolle affirmet. Damus operam ut vulgarem
linguam addiscat3 quod si assequetur, non poterit non esse vti-
lissimus2 nouit enim, praeter suam, etiam arabicam linguam,
et ingenium prae se fert ad discendas literas habilissimum ².

In coenobio Italae ⁵, quod R. D. Antonium a Vega Abbatem
cognoscit ⁴, non minori labore quarn fructu quidam nostro-

¹ Haud facilc cst certo decernere quemnam hae voce Praepositi designet hie Aegi-
dius‚ Rectoremne, seu Praepositum, collegii Messanensis, an vero Provincialem. Ille ad
Augustum hujus anni mensem fuit P. Annibal de Condreto. Vide PoLANm Chronicon,
t. V, pag. 192. n. 555; hic vero P. Hieronymus Domenech. Existimamus tamen de Pro-
vinciali sermonem esse„ de quo plura jam similia in his Litteris et in Polanci Chronico
dicta sunt.

² Haec, a vocibus Vir quidam Α] mcninS, in altero exemplo‘ ad quartae paginae
calcem tertia quaedam manus, signo ut hic insererentur apposito, scripsit.

5 Hic in secundi exempli ora scripsit Polancus Itala.

⁴ Vide ΡοιΑΝςι chronicon, t. 111, pag. ‘202 et 203.

