ΑΝ. 1556 565

modum stupescunt plerique, cum vident nos, nulla spe pretii
aut mercedis adducti, confessionibus aliisque solitis Societatis
nostrae ministeriis vacare: adeo enim contraria consuetudo
inualuit, ut nonnulli arbitrentur non recte peccatorum nexibus
se liberatos nisi pecunia intercesserit. Nec desunt qui dicant
crebrius se ad confessionem accessuros, si pecunia, quae solui
solet, illis suppeditaret: ii uero, cognita nostra consuetudine,
non raro confitentur.

Nec solum domi aut in ecclesia confessionibus audiendis va-
catur, imo et ab aegrotis saepe Patres accersuntur. Nonnum-
quam et ab his, qui in triremibus commorantur: in his R. Ρ.
Doctor Loarte ¹, accersitus a nobili quodam ac ingenuo uiro,
cui nomen est Pz‘zarro, integram in vitae illius seriem confes-
sione audiuit. Hic vir, cum paucis abhinc cmm‘s indorum Re-
gnum affectasset, deprehensus, in triremes fm‘t relegatus ².

Et quoniam de confessionum frequentia nobis est sermo,
minime silentio praetermittendum existimo, quonam pacto
R. P. Rector opem tulerit cuidam nobili uiro, cuius animae
salus omnium fere sententia desperabatur. Nam cum ln‘c multis
tentationum fluctibus a daemone agitaretur, eo redactus est, ut
mortem sibi consciscere decreuerit, optimum fore sibi persua-
dens mortem oppetere, ne toties Deum peccatis lacesseret. Na-
ctus igitur quadam die occasionem, solus in abditiori domus
parte cultro pennario grauissima sibi uulnera inflixit. Dei tamen
misericordia, quae praesto est omnibus, illi omnino non defuit;
cum enim niteretur tempora ipsa cultro transfigere, ut nullus
locus vulneris curationi relinqueretur, continuo (miraculum
sane magnum) de manibus culter delapsus, in duas diuisus
' est parteS, ita ut non sufficeret capitale iam vulnus inferre. His
ita peractis, ipse quadam poenitentia ductus, ubi se collegit,
admirans maximam Dei erga seipsum misericordiam, suamque
detestans insaniam atque furorem, Patrem nostrum Rectorem
quamprimum accersiri iubet; qui cum celeriter, ut res postula·

 

θ P. Dr. Gaspar Loarte. qui Collegii Rector erat.

Ξ Sapienter haec delevit Polancus. Nam aut hic vz'r non erat Pizarro et Patrem
Gasparem Loarte fictis narrationibus fefellit. aut, si Pizarro nominabatur, eum P. Loar-
te, cognominis similitudine in errorem adductus, existimavit esse Ferdinandum Pi-
zarr0. qui tunc temporis adhuc vivebat et in carcere, non in triremibus, detinebatur
poenas luens non quod Indorum regnum affectasset, sed quod alia crimina patrasse
accusatus erat.

