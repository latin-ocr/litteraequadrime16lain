Α Ν. 15ῧό 269

Nostri praeceptores progrediuntur, Christi munere, medio-
cri scholasticorum profectu, ipsique scholastici multum in li-
terarum studio procedunt. Sunt quamplurimi, qui maxime in-
genio florent, quique in uirtutis et literarum studio miros pro-
gressus faciunt: ex his non pauci magno tenentur desiderio
Societatis.

In hoc collegio sunt sex classes, in quibus est maxima audi-
torum frequentia, ac plures quidem essent, si omnes recipertn-
tur: sed intercluditur illis saepenumero aditus ad nostrum gy-
mnasium eo quod est magna classium penuria, omnesque in
paruum quemdam et angustum locum concludimur. Saepe
scholastici ex inferioribus classibus ad superiores gradum sa-
ciunt, et praecipue proximo Resurrectionis festo plures forte,
quam haetenus, ad altiora loca migrauerunt.

Primo sabbato Maii conuenerunt omnes scholastici in unum
locum, ubi quidam ex prima classe quasdam rhetorices po-
sitiones defendit: nonnulli ex eadem classe argumentati sunt
cum oratiunculis latinis et graecis, soluta et ligata oratione.
Mirum quantopere placuerint. Postea multi alii scholastici
multos et pios uersus, quos paulo ante fecerant, recitarunt,
non sine lepore et sale. Nullus, credo, esset, qui, si eos audiret,
non et magna perfunderetur uoluptate, et Deo Opt. Max. im-
mortales gratias ageret.

Multi ex his, qui nobis dant operam, tanta sunt praediti
modestia tantaque probitate, ut uix sine magna consolatione
id dici queat. Confitentur singulis hebdomadis: horum in uirtu-
te profectu parentes admiratione pene obstupefacti, aliis ut
portentum narrant, nobisque ingentes gratias agunt, fatentes
nobis magnopere se deuinctos esse: nec unquam tantis in se
meritis posse respondere. Solent hi pueri tanto studio suos fra-
tres et seruos reliquosque domesticos in officio continere, ut
nec ipsis absentibus uerbum ullum ex eorum ore exeat, unde
aliquis offendi possit; quia caeteri qui audiunt deferunt crimen
ad puerum, ut de reo supplicium sumat. Habent etiam domi
loca quaedam, quo iubent omnes conuenire, ibique eos doctri-
nam christianam docent; tanta diligentia ueniunt in sacrificium
quotidie tantaque attentione id audiunt, ut qui uiderit non pos-
sit non exquisitissimis uerbis immensam infinitamque Dei
Opt. Max. bonitatem laudare. Intersunt etiam diebus dominicis

