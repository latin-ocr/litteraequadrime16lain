⁴204 LITTERAE QUADRIMESTRES

tus sit numerus accedentium ad dominicam mensam in capel·
la nostra. Vere mutatio dexterae Excelsi est: heri Vix vnus in
nos ne oculos quidem conuertere audebat: iam hodie plures
quam antea nobis vti desiderant familiariter, In quodam jubi-
laeo, ad finem praecedentis anni concesso, tantus fuit numerus
accedentium, vt diu noctuque cogeremur confessiones audire;
nec datum est tanto numero satisfacere: tandem non potuimus
non vocare externos quosdam sacerdotes, qui die dominico,
cum sacra communio sumenda fuit, nos in audiendis reconci-
liationibus iuuarent. His etiam diebus habuimus pro christia-
norum principum obtinenda pace jubilaeum (pro cujus conse·
cutione fuit etiam necessum confiteri), atque in magno ad nos
numero confessuri communicaturique accessere: hoc quidem
nobis pro manifesto est, vt pro sacerdotum numero longe plu—
res in jubilaeis et in quadragesima aliisque festiuis diebus
audiamus confessiones, quarn in caeteris ecclesiis vrbis et
monasteriis. Post aduentum nostrum praedictum plurimas
audiuimus generales, et alias multorum (qui ad nos nondum
accesserant) confessiones3 qua in re non mediocrem fructum in
proximorum conscientiis experti sumus: quantus autem sit ille,
'nouit is, qui nihil ignorat: quem non latet, quot conscientiae
(quae misere corruerant) reparatae sunt, quot peccata publica
cessarunt, quot animae a Sathanae vnguibus ereptae sunt: ha-
rum nonnullas pro certo scimus in bono perstare. D.111¹S Jesus,
ad cuius gloriam omnia fiunt, det incrementum, sicut et auxi·
lium et vires praestitit ut haec inciperent.

Sed nec eorum spiritualem profectum silentio pertransibo,
quos frequentius, singulis videlicet mensibus, quinto decimo,
atque octauo quoque die, pro cuiusque dispositione et statu sa-
crosancto pane pasci sinimus: ii enim (quos credo plus minus
numero centum esse) ita fortiter hilariterque perseuerant in
bonis, maximas contra se obtrectationes indeuotorumque mur·
murationes non curantes, vt in ipsis Domini spiritum cum do-
norum coelestium communicatione non qualibet habitare non
dubitemus. Hoc quidem et inter alia iure mirandum est, non·
nullos infimae conditionis homines et mulieres (vt status supe-
rioris caeteros taceam) ita fortes in nostri defensione a testi-
moniis falsis et conuitiis (quorum plurima per hominum ora vo-
litabant) perstitisse inuenti sunt, atque in receptis a nobis

