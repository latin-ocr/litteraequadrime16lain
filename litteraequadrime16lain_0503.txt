AN. 1556 497

hic ¹, cum quid uacat temporis, domioccupatur in his, quae
opus sunt ad nostrum omnium curam.

De studiis nostris, meis scilicet, aliquid dixissem, si qua
essent, quae possent exponi, quia nulla sunt: tempus enim,
quod illis esset impendendum, imbecillitas capitis, et totius cor·
poris debile robur sibi inuicto animo uendicat, neque aliud tunc.
temporis sinit nos meditari nisi leuiter percurrere, quando ma-
xime opus est, Aeneidos lectionem, et quaedam alia leuiora
scribere, quae, ad erudiendos pueros faciliUS, facere non pa-
rum uidentur.

Quod uero ad spiritalem animarum profectum pertinet, pro-
pter istorum temporum calamitatem, uix possunt, qui iam
principia spiritalis uitae, id est xpianae. religionis, degustasse
uidebantur, retineri, quin aliquo modo disturbentur, et ad alia
negotia distrahantur: tantum abest, ut alios nunc temporis ad·
ducere possimus ad frequentationem sacramentorum sacrae
confessionis et communionis, ut uitae mutatio in meliorem fiat.
In nostro templo confitentur, et singulis diebus festis sacram
Eucharistiam accipiunt, circiter 25 uel 30: multo plures maiori-
bus festis3 licet. ut dictum est, horum temporum occupationi-
bus non ita frequentes accedant.

Superioribus diebus accidit, ut R P. Rector- uocaretur ad
reconciliandos duorum animOS, ab octo annis inter se ita dissi-
dentes, ut nunquam per id temporis sese mutuo alloqui uolue-
rint; qui tandem nunc, Dei gratia, in pristinam, quae maxima
fuerat, amicitiam concordiamque consenserunt. Idem in templo
nostro post uesperas xpianam. prosequitur doctrinam singulis
dominicis diebus: sed interim dum R. P. Doctor Bobadilla ⁷² hic
apud nos fuit, lectionem intermisit doctrinae, pro quo ipse
P. Bobadilla obiit munus: et licet non ita multa populi frequen-
tia, grata tamen omnium attentione ac satisfactione, ut ipsi
testantur, imprimisque R.di D.ni Episcopi Tyburtini ⁴ praesen-
tia eiusdemque applausu in summo templo D. Laurentii singu-
lis diebus festis matutino tempore est concionatus, et a uespe-
ris epistolas Pauli ad Romanos hactenus auspicatus.

¹ Antoninus.

'-' Ρ. joanni-s Laurentius Cavallcrius.

⁵ P. Nicolaus Alphonsus de Bobadilla.
⁴ Joannis Andrea Croce.

T. iv. · 33

