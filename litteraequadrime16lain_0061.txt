AN. 1550 55

rum in discordiis> componendis coniugum rixantium inter se
domi, et interdurn ob rixas et alia separatim habitantium: multi
ctiam ad nos, domi vel in templo existentes, confluebant pro
consiliis captandis vel aliqua consolatione spirituali habenda,
quos Dominus subinde non dedignabatur consolari.

Hospitale maximum huius oppidi aliquando visitauimus non
sine fructu3 quod quidem frequentius visitaremus, nisi contra-
rius esset Societati qui praeest illi canonicus, doctor theologus
parisiensis, et nisi haberet capellanum infirmis assiduum ¹.

Eodem quoque tempore cura monacharum partim R. Epi-
scopo, partim Capitulo subditarum multum etiam nos 'constrin-
git, quae quamuis suos proprios habeant confessarios, saepe
tamen illas visitauimus, nunc pro concione habenda, nunc pro
confessione aliquarum audienda. Mirum et miserandum dictu!

unam ² inter illas reperi, aetate satis prouectam, quae a 30 an· Α

nis confessionem simulauerat, nunquam integre confitendo:
horrendaque sunt dictu et auditu quae perpetrarat: hinc ille
pudor vitiosus perpetuaque simulatio in confitendo et commu-
nicando. O, quid non moliris, Satan perfide, etiam in sacratis-
simis locis et personis, in perniciem animarum, quae sunt Chri-
sto Jesu tam preciosae.

Taceo de caeteris piis occupationibus cum infirmis et de-
cumbentibus, qui nos saepe accersunt confitendi gratia, et ex
illis nonnulli ditiores interdum obnixe nos rogant Vt illorum no-
mine hoc aut illud pauperibus distribuamus: hinc fit vt pauperes
nos frequenter interpellent.

Haec fere sunt, Pater Rde , quae occurrunt scribenda, quo-
rum pene singula, cum hominem toturn requirant , facile colli-
gere licet nos illa obire valde imperfecte. Vtinam ergo Domi-
nus dignetur cito mittere operarios in hanc suam Flandriae
messem dissipatam, et aperire nobis ostium collegiorum Socie-
tatis nostrae extruendorum, quatenus, non sic tam multis in-
tenti vt nunc sumus, aliquid singulare et perfectum in vinea
Domini operemur, ipso adiuuante, cui R. V. P. obnixe com-
mendamUS.

¹ Sententiam hanc a verbis quod quidem linea super ducta cancellavit Polaticus·T
ne a librariis transcriberetur.
2 Voce hac unam deleta, substituit Poiancus aliquam.

