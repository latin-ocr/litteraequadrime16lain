ΑΝ. 1556 327

donec ille homo suspectus obdormiuisset: humi enim dormire,
eodem tamen hypocausto, cogebamur, supposito tamen stra-
mine. Denique circa mediam noctem nos quoque somnum cape·
re adnisi sumus, omnibus silentibus, in eodem scamno: sequenti
uero die diluculo surgens ille praefatus homo, per eamdem
uiam, qua et nos tendebamus, praecessit, cum tamen contra-
riam, hoc est, oppositam tendere debuisset: quod non parum
auxit omnibus metum. Suspicabamur enim socios sibi (si quid
mali nobis molitus fuisset) eum conuocaturum, omnesque (quod
facile fecissent) nos spoliaturos. Verum nihil nobis aduersi
accidit. Laus et gratiarum actio omnipotenti optimoque Domi-
no Deo, in saecula semper benedicto, qui nos tot et tantis pe-
riculis (quae omitto) eripuit. Non enim solum uersati sumus
periculis latronum, sed et longe aliis, quibus omnibus liberauit
nos Dominus,

Pallia nostra a Vienna non circumferebamus. ut nobis con-
suluerat Pater Lanoy ¹. Non enirn capaces sunt hujusmodi
uestimentorum hi homines, nam credo nos aliquando male
audiuisse propter hujusmodi multis in locis. Quamuis neminem
nostrum opinor quaecumque obiecta uerba male accepisse, quin
potius cum maxima simplicitate obliuiscebantur se quandoque
amictos illis esse, cum de curru in hospitium tenderent; quos
ν saepius relinquere monui in curru ea, quae postmodum ab uno
nostrum in hospitium adferebantur.

In hospitiis, praesertim in Morauia‚ qua ferunt omnium
errorum hominum agere diuersa genera (peiores namque longe
sunt Boemis)‚ multa patientia nobis opus fuit: sumere enim
quae mensae apponebantur, et soluere quantum uolebant, opor-
tuit, absque aliqua contradictione; alias in mirabilem animi
commotionem agitabantur absque aliqua causa aut ratione.
Quod sane admodum mirati sumus. Quando uero celebrandum
fuit, ipso Dominico die post octauam Paschae, repulerunt nos,
nolentes (ut eorum uerbis utar) pati missam in suas ecclesias
(sic) celebrari: tres enim, aut ad summum quatuor, sua lingua,
scilicet, idiomate cantabant Pater nostem· hisque contenti, do—
mum reuertuntur, nisi contingat concionari eorum aliquem,

quod tamen raro fit in pagis.

¹ Ρ. Nicolaus Lanoy. Viennensis Collegii Rector.

