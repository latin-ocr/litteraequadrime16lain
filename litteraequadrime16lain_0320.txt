:114 LITTERAE QUADRIMESTRES

DXl

Aegidius Faber,
Ex commissione Patris Antonii Vinck‚
Patri Ignatio de Loyola.
Messana, 21 MaJi 1556 ¹.

sssis

Gratia et pax Domini nostri Jesu Christi sit nobiscum sem-
per. Amen.

Memor illius tuae legis, Rde in Christo Pater, quae succin-
ctas tantum admittit literas, ita me comparabo, ne uel nimiae in
scribendo prolixitatis merito redargui, vel aliud quam quod si-
lentio omnino praeteriri non poterat, in medium ex proximo
quadrimestri attulisse videar.

Atque vt a studiis ordiar, crescit in dies magis magisque
discipulorum numerus, et, quod experimento quotidiano edocti
intelligimus, literarum scientia cum morum integritate coniun-
gitur: quae sane res impulisse creditur nobilem quemdam ac
non postremi in Republica nominis virum, vt nuperrime vno
eodemque die quinque filios, summae spei adolescentulos,
aliorum ferulae subtractos, huc erudiendos perduxerit: atque
ctiam (vt interim alios praeteream) summum Curiae Regiae
Judicem‚ vt et ipsc tres filios nostris formandos commiserit.

¹ Bina sunt harum litterarum exempla, alterum in folio duplici. primo, n. 146, se-
cundo non numerato, alterum duplici item folio, nn. 147 et 148. Diversa est quae pri-
mum exaravit manus ab ea, quae secundum confecit. Utrum autem eorum autogra-
phum sit, an vero utrumque apographum, decernere non valemus; quia nusquam alias
in hujus Aegidni Fabri certo autographas litteras incidimus. nec ullum prae se ferunt
haec exempla indicium, quo dijudicari id certo possit. Utrumque tamen archetypum
existimamus Messana Romam missum3 nam in utroque Polanci manum est videre,
quaedam pauca in primo emendantis, alia in altero ad chartae oram scribentis, quibus
quid litterae haberent indigitaret, Utraque nos ad paginae calcem subjiciemus.

