300 LlTTERAE QUADRIMESTRES

specioso uocabulo appellanda est), si aut mihi aut fortunae ac
non potius diuini fauoris auxilio, nobis sanctissimis tuis preci—
bus, tum merito sanctae obedientiae comparato, acceptum fer-
rem, nimium mihi sumerem, nec foedissimum ingratitudinis
crimen effugerem.

Messanae septemdecim dies commorati, postridie Natalis
Christi conscendentes nauim Panormum uela fecimus3 quo se-
cunda nauigatione tertio die summo mane pei-uenimus Vnde
calendis Januarii laeto omine proficiscenteS‚ Biuonam eodem
die sed multa nocte accessimus.

Habes, obseruande in Christo Pater, itineris nostri breuiter
explicatam rationem: accipe nunc eadem breuitate quae ab illo
tempore usque in praesentem diem per nOS‚ tantis licet benefi-
ciis indignos, Dominus noster Jesus Christus Biuonae operatus
est. Aduentus noster quam fuerit gratus omnibus non facile
uerbis exponam: cuius fama cum subito ad omnium aures per—
uenisset, mirum dictu quam frequentes ad nos conuenirent con-
gratulaturi nouis hospitibus, simulque laetitiam, quam nostra
illis ingerebat praesentia, quibus poterant modiS, ostensuri.
Inter quos ipsc quoque ciuitatis gubernator, qui magistratus
Biuonae amplissimus cst, comitatus iudice atque ornatissimis
ciuibus ad nos uenit: qui post multaS, tum de ΗΜΘ Paternitatis
T. ualetudine, tum de Societatis instituto atque propagatione,
percontationes, suam nobis omnem operam pollicitus, laetissi-
mus abscessit. Ipsum quoque uulgus nostro aduentu adeo laeta-
tum est, ut publica omnes uoce patres suos aduenisse clamarent:
quod nomen etiam in hodiernum diem remansit3 nondum enim
Societatis Jesu nomen regionibus istis innotuit. Neque tamen
temere paternum nobis nomen imposuisse uidentur, etenim non
aliter quam parentes amant, uenerantur et colunt: eaque est
hominum de nobis opinio, uenisse nos ut extinctam christia-
nam religionem in pristinum decorem restituamus: quod quam
uerum sit, ex iis, quae subiiciemus, clarius apparebit.

Priusquam huc uenissemus, magna pars ciuium ludo adeo
dedita erat, ut totos dies ad mensam aut periculoso alearum
iactu aut chartarum ancipiti certamine otiosa exigeret. Qui
mos fratrum nostrorum uigilantia ita sublatus est, ut a duobus
fere mensibus nusquam lusores apparuerint. Ipsis uero baccha-
naliorum festis, quo tempore, ueteri quidem sed illaudabili con-

