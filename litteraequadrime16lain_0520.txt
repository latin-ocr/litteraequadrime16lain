514 LITTERAE 'QUADRIMESTRES

variis in monasteriis haberi solent. Reliqui uero, praeter assi-
duum lectionum studium, quas in scholis intra hebdomadam in-
terpretantur uel audiunt, diebus itidem dominicis et festis in
suis singuli paroeciis (quae numero sunt decem) in doctrina
christiana pueris inculcanda gnauiter exercentur. Qua in re
suum erga nos animum satis beneuolum videtur declarasse,
qui in hac urbe est Cardinalis ¹, tibi prius, credo, notus, quam
nobis. Cum enim proxima aestate docendi pueros curam ad
suos paroechos transtulisset, quo experiretur (ut ipse dicebat),
possentne illi sine nostro tanto labore hoc ipsum praestare, ac
tandem comperisset in omnibus fere paroeciis spiritale aedifi-
cium, quod tanto fuerat sudore tamque secundis initiis ere-
ctum, prorsus concidisse, accersiri iussit R. P. Praeposi-
tum, ab eoque, ut Societatis opera hac in re sibi iterum com-
modaretur, rogauit. Proximo ergo mense eodem ordine, quem
aliis literis fusius praescripsimus, in piis Christi dogmati-
bus non mediocri cum prouentu (ut iam apparet) institui pueri
coeperunt. Quae ita geruntur omnia, ut non exiguus hinc fru-
ctus ad omnes perueniat, neque ulla est aetas, quae non iis ma-
xime ad pietatis religionisque studium adiuuetur; quae enim
promptior expeditiorque perducendi ad Christum pueros uia
esse potest, quam si dum tenera '³ aetate, simul cum lacte nutri-
cis, piam doctrinam doctamque pietatem imbibant? infantes
sane, quoniam magnifica ab illis opera expectari non possunt,
satis est, si amplam nobis suae uirtutis expectationem prae·
beant. Grandioris uero aetatis homines, uberes doctrinae
haustae fructus iam protulerunt. Nam praeter eos, qui apud
nos confitentur, qui sane multi erant, nunc multo etiam plures,
in hospitalibus quoque permulti audiuntur, et in priuatis domi-
bus qui lecto decumbunt, necnon qui in carceribus aut triremi-
bus detinentur, quorum confessiones ideo his mensibus fuere
frequentissimae, quod multos febris (quam uulgo pestiferam
uocitant) et oppresserit, et ad funus deduxerit. Non hic dicam
quam multi auditi suerint a nostris Patribus, qui a duobus, qui
a'iquindecim⁹ qui a decem et octo annis confessi non fuerant.

¹ et Episcopus Messanensz's addidit Polaticus. llic erat ‚loannes Andreas deiMer-

curio.
² smzl addidit Polancus.

