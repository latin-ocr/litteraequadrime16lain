122 LITTERAE QUADmMESTREs

dore primas in hac ciuitate obtinent, insuetis nostram Acade-
miam laudibus extulerint. Erat inter caeteros quidam tanta'e
uir authoritatis, quantae nullus est hac in ciuitate (is tunc qui-
dem uiuebat, nunc uero iam e uiuis excessit), qui, templo egres-
sus, quid sentiret satis his verbis quemdam ex nostris profes-
soribus alloquens declarauit3 “ii (inquit) sunt fructus, quos prae-
clara haec vestra profert academia„. Prorex¹ vero fabulae
grauitate simul ac facetiis ita detinebatur. ut a lachrymis non-
nunquam Vix abstineret.

Jam vero quantum in huiusce ciuitatis hominibus spiritalis
profectus per Christi famulos excreuerit, quantum pietas, quan .
tum relligio, dicendum est. Nobiles multae, imprimis Virgines,
ex assidua, tum confessionis, tum verbi Dei frequentatione,
mundanos negligere nunquamque morituro sponso Christo
adhaerere didicerunt. Inter quas quaedam etiam ipsa nobili
prosapia progenita, sponso relicto, virginitatem simul et reli-
gionem uouit. Ad haec quammulti laboriosum graueque dae-
monis iugum deponenteS, leue suaueque Christi onus sustinere
coeperunt. Multa quidem sunt quotidiana exempla, quae aper-
tis id indiciis testantur: sed dum vnum breuiter expono, audire,
quaeso, ne grauere, Rde Pater. Venerant non multis ante die-
bus concionem auditurae impudicae quaedam mulieres: at quo
animo, tu ipse uideris. Accedebant enim vestibus auro gem-
misque distinctis succinctae, ac torquibus mira arte dolatis ac
fabrefactis ornatae; cognoscis earum accessum3 at qualis e
templo recessus? quam egressus ab ingressu diuersus! quot
operuere vultum lachrymis! quot emisere gemitus et suspiria!
quoties admissorum scelerum memores pectora tutudere! quo
studiosius antea comam componebant, eo tunc libentius eam-
dem vellicabant: quid tum? vt publice merendo multorum men-
tes uitiarant, ita publica poenitentia multos alios sunt ad eam-
dem adhortatae. Nondum itaque concioni finis impositus erat,
iamque sibi torques detraxerant: quae res his, qui aderant, non
mediocrem attulit admirationem, ac nobis summam in Domino
laetitiam, quod uideamus manum Domini non esse abbreuia-
tam, imo uero sua in omnes affluenter benigneque munera
conferre.

¹ Joannes de Vega.

