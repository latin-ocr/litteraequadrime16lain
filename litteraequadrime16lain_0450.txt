444 LITTERAE QUADRIMESTRES

Pueri, adolescentes, seneS, summis viribus student confes-
sionis portum tenere, parum curantes quid ea de re nonnullo-
rum rumusculi iactitent: quibus non solum ab incoepto semel
pietatis studio non retrahuntur, verum acrius idipsum eos in-
cendit et inflammat. Horum in re tam fructuosa perseuerans ani-
nmS, etiam qui longissime abesse videbantur, in nostram sen-
tentiam manibus pedibusque pene dixerim venire cogit. Est
aliud, quod cum multi propter annonae caritatem ac rerum
aliarum penuriam, quam invexit temporum istorum iniuria, in
summam pene paupertatem redacti sint, praeterquam quod
multum aeris alieni conflarint, confitentur, sanctissimae con-
fessionis beneficio adiuti, graue paupertatis onus non aequo so-
lum animo, verum et alacri tolerare posse.

Domi conciones feriatis diebus habentur de more, non sine
maximo fructu: crescit in dies auditorum numerus: et quia pri-
uatim, quae ad vniuscuiusque artem spectant, admonentur, fit
vt multi non quidem grauate male parta restituant.

Studia per paucos dies intermissa, vt magistrorum animi ad
laborem repararentur fulcirenturque, et auditores ad eadem
alacrius redirent, postero a Sacratissimae Virginis Natiuitatis
die coepta sunt, atque eo ipso Natali die colloquium per ado-
lescentes actum est, paulo ante concionem, in Mariae recens
natae laudem, ne commendationis ejus esset expers latina lin-
gua: libri iidem enarrantur; nouos vero, quos sumus interpre-
taturi, distulimus in diem beatissimi Lucae, quia tunc solent au·
ditores conuenire, qui (gratias Christo Jesu) et pietati et litteris
gnauiter student. Jam qui dialecticae dant operam, mirum est
quam auide accipiant studia, quantaque futurae solidae doctri-
nae praebeant documenta.

MagistriS, paucis ante diebus, concessa est animi relaxandi
gratia abeundi copia in montana loca vrbi vicina: commigra-
runt in suburbanum, quod credebant futurum laxitate saltem
conspicuum, verum etsi curando corpori non satis aptum (erat
enim exigua quaedam casa et quae vix hospites capiebat), ani-
mus tamen omnium est supramodum exhilaratus3 cubitum est
enim in stabulo, lodicibus involutis, subter foeno posito, cuius
eo in loco abunde erat.

Est locus hic feris abundans. Quidam autem ex Patribus
coepit retia tendere deciditque in casses muliercula quaedam

