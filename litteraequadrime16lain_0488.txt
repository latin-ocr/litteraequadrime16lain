482 LITTERAE QUADRIMESTRES

DXL

Hector Leonellus
Patri Jacobo Laynez, Vicario.
Senis, 6 Septembris 1556 ¹.

Jffus

Pax X}
Quae superioribus quatuor mensibus, Dei Opt. Max. munere

ac beneficio, per nos acta sunt, quantulacumque ea fuerint, (ut
Societatis nostrae consuetudinem moremque seruemus) ad te
perscribere necessarium duximus3 in quibus explicandis ita nos
geremus, ut primum a spiritali fructu initium sumamus, tum
uero ad ea quae collegii, quae discipulorum, quaeque totius sunt
ciuitatis, breuiter attingenda progrediamur.

Cum haec vrbs (ut te minime fugit) et a ciuibus et a militi-
bus incolatur, mirum profecto est quantum omnes in omnibus
non priuatis modo atque domesticis, uerum etiam in amicorum
proximorumque negociis, nostra opera utantur.- Nam, ut hinc
exordiar, mulier quaedam, claro quidem genere nata, cum in
grauissimum periculosissimumque morbum incidisset, eoque
duodecim annorum spatio laborasset, nec ulla huic morbo re-
media inuenirentur, desperata salute, assidue in lecto iacebat.
At uero ut nostrum aduentum uitaeque rationem percepit, per
nuncium a nobis petiit ut eam inuiseremus, quod nos libenti
animo fecimus. Nam et eam aliquoties interuisimus, et magno
ut esset animo, omnemque spem recuperandae salutis in Deo,

Ι Apographac duplici folio. nn. 117 et 48.—Desideratut superscripti03 attamen nul-
lum sere dubium esse potest quin Patri Laynez superscriptae suerint, cujus in Vica-
rium Societatis Generalcm electio ignota esse non poterat hoc tempore nostris Se·

nensibus.

