ΑΝ. 1556 431*

Agnum Dei ¹ accepit, quod secum tulit, vnice nostris orationi-
bus et sacrificiis se commendans. Qui etiam, suggerente P. Ca-
nisio, constituit ut per totam Boemiam innouaretur mos meri-
die pulsandi contra X.i hostes ac pro Xianae. Religionis
prospero successu; reuerentes gratias agens Canisio, qui, tam
honesta petendo, Principem catholicum officii sui admoneret ”-’.
Effectum est apud eum ut probatae fidei virum concionatorem
haberet in militia ³, et curaret diebus veneris in tota Boe-mia
processionem fieri, et missam de Sancta Cruce cantari, et mo-
neri populum de poenitentia et pietate ⁴, et vbi nos coeperimus
familiaritatem inire cum nostris auditoribus (quod ex parte coe-
pimus), non dubitamus quin literarum pretextu, pietatis etiam
fructum uberiorem simus capturi.

Vocantur aliquando nostri ad magnates ad varias eorum
difficultates responsuri, quibus non solum doctores nostri, sed
et alii ita, uerbo sibi dato coelitus, satisfaciunt, vt illud manife-
ste impleatur: Nolite praemeditari quid respondeatis, dabitur
enim uobis ln illa hora quid loquamini ⁵, etc. Lectio fit in
Arce'singulis diebus dominicis, maxima cum admiratione et
fructu, ex sacra Scriptura, a Doctore Joanne Tilano. Variis
enim modis disponimus materiam cum varium fructum pullu-
lare uideamus.

¹ “Agnus Dei. Figura cerea. cui imago agni Dei impressa est; quae figurae consue-
tudine vetere a summo pontifice certis temporibus sollemniter sacrantur. Viennae in bi-
bliotheca caesarea brevis commentarius manu scriptus exstat, cui titulus est: Virtutes
Agnorum Dei soluta oratione authore Ρ. Canisio Societatis JESV.,‚ Io.. ibid, annot. 8.

² “Ferdinandus archidux postea similes preces etiam Tirolensibus praescripsit
(Hirn 1. c. ι, 173›.—-Supersunt litterae, a metropolitano capitulo pragensi Praga 24. Julii
1556 ad clerum illius archidioecesis datae, quibus edicitur: Regem Romanorum et Fer-
dinandum archiducem velle. ut periculosis iis temporibus per totam Bohemiam preces
fiant, ideoque „renouetur tempore meridiano mos pulsandi per campanam in memo-
riam Dominicae passionis“, atque ita omnes coniunctim Deum precentur, ut ecclesiae
suae misereatur et imperium romanum ex periculo turcico eripiat. Simul praecipitur.
ut campanae sonitu audito omnes, ubicumque exsistant. genua flectant ac genibus nixi
Deum precentur; quod si neglexerint, a magistratu regio puniendos esse. Harum littera-
rum exemplum, typis exscriptum et ab Henrico Scribonio praeposito capituli subscri·
ptum, exstat Pragae in archivo capituli metropolitani (xvn, 1).„ Io.‚ ibid, pag. 772, an-
not. 1. .

5 “Antonius Brus (de Milglitz), crucigerorum cum rubea stella magister generalis,
id munus administrabat simulque totius exercitus sacris praeerat.„ Io., ibid„ pag. 772,
annot. 2.

4 “Haec quoque a capitulo pragensi in litteris 24 Julii 1556 datis praescribuntu1-; in
quibus eiiam magistratus civiles sacris illis caerimoniis interesse iubentur.„ Io. Iln'd.,
annot. 3.

5 Luc.,xX1, 14.

