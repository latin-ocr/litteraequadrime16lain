ΑΝ. 1350 27'1

DVI

F ranciscus Morales,
Ex commissione Patris Cornelii Gomes‚

Patri Ignatio de Loyola.
Ebora, 10 Maji 1556 ¹.

Pax Xpi.

Fratres nostri, Pater colende, diuina bonitate adiuti, tum in
quotidianis exercitationibus non mediocriter proficiunt, tum
ctiam in virtutis via quotidie magis magisque progrediuntur.
Patres vero eos, qui e vita migrant, in ipso Vitae discessu adiu-
uant, atque ad alia multa huiusmodi officia pietatis saepe aecer·
suntur, illosque, qui de peccatis confitentur, diligentissime au·
diunt: multo etiam plura fieri possent, non minus Deo Opt. Max.
grata, si ad omnia perficienda Patres haberentur.

Diebus autem dominicis in nostro templo tum mane tum ve·
speri habetur concio. Vesperi vero de doctrina habetur ad eos,
qui apud nos literis operam dant3 ad quam concionem tantus
etiam virorum ac mulierum fit concursus, ut eos templum ca·
pere nequeat, licet et mediocre sit, et scholastici omnes se tem-
pli sacello contineant3 et quamquam multa subsellia pro foribus
collocantur, quibus hi, qui ingredi non valuerint, possint sede-
re, tamen, his omnibus multitudine completis, permulti, ideo
quod locum non habent, discedunt: praeterea iisdem diebus
complures, tam viri quam mulieres, et peccata confitentur et
sacrosanctum Xpi. corpus sumunt: idem etiam in hebdomada
persaepe fit; quamplurimi enim confitentur, qua ex re omnes

 

 

¹ Bina sunt harum litterarum exempla archetypa; unum in folio duplici, primo
n. 573, altero non numerato, autographum totum manu Francisci Morales; alterum in
folio item duplici, nn. 572 et 574, in quo tantum extrema verba sexto idus ..... Morales
et superscriptio sunt manu ipsius litorales: caetera scripsit alia manus ignota at certo

flandrica.

