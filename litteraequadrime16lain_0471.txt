AN. 1556 465

Semper in nostro sacello eorum, qui ad sacramenta sanctis-
sima confessionis et eucharistiae accedunt, frequens est nume-
rus: et ille quidem, auxiliante Domino, in dies augetur. In festi-
uitate Assumptionis Beatissimae Virginis proxime elapsa, et in
tribus diebus eidem festiuitati proximis tantus fuit numerus ac-
cedentium, vt pene tempus jubilaei appareret, quod singulare
est nobis semper extra quadragesimam inter omnes ecclesias et
monasteria vrbis, atque id quidem (prout gentis conditio est)
pro maximo aestimari debet.

Sacerdos quidam ad exercitia spiritualia accipienda his die-
bus admissus est, exindeque adeo ejus animus motum sensit
Spiritus Sancti, vt et seculo renunciare, et Deo in Societate no-
stra militare constanti animo decreuerit. Quem in hanc animi
sententiam magna ex parte hoc impulit, quod constitutiones
nostras legit, quas Deo plenas esse professus est, eique mirum
in modum placuerunt: cumque hic optimi ingenii homo sit at-
que animo pius, eiusque exemplarem vitam laudent communi·
ter qui eum norunt et conuersati sunt, atque in literis ita me—
diocriter profecerit, vt confessionibus audiendis valde aptus
appareat (curn id ipse muneris per plures subierit annos, curam
gerens animarum), ingressum tamen eius, licet optatum ab e0,
impediet forte hoc, quod fere quinquagenarius est. Det Domi—
nus vt id fiat, quod ipsi maxime placeat. Hoc non immerito
mea scientia diffusius expressi, quia aestimandum duxi, vt in
hoc regno hacque in tempestate, procella maxima (quae prae-
cessit) nondum omnino sedata, aliquis et exercitia sumere spiri-
tualia a nobis, et nostrum amplecti sequique audeat institutum,
licet ex eo ipso (quod modo difficultatem obiicit, quae Dei sapien-
tia et bonitas existit) magna sperare debeamus, et merito iam
iam ad Domini gloriam aduentura indubitanter expectemus.

Ρ. Santander, de commissione cujusdam ex inquisitoribus
prauitatis haereticae, quaedam neophitorum loca inuisit, vbi
per aliquot dies moratus est praedicando et fidei prima edo-
cendo rudimenta: ex quo non mediocrem fructum protulit Deus,
cum spirituali prosequendo negotio dominus terrae illius (qui
Comes de Sastago nuncupatur), optimi animi vir, qui et in viam
Domini non parum profecit, manum porrexerit adjutricem, vt
ea, quae a Patre bene coepta sunt, et perseuerent et crescant.

Rediit Pater‚et visum nobis suit in Domino expedire vt oppi-
T. iv. 30

