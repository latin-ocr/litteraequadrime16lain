434 LITTERAE QUADRniESTREs

DXXXII

joannes Cuadra
Patri ignatio de Loyola.
Methymna Campi, 30 Augusti 1556 ¹.

liis

Admodum ΚΦ) in Christo Patri.

Gratiam et beneuolentiam Christi Jesu Redemptoris tibi
semper optamus propitiam.

Quae praecipienti tibi significanda per epistolam occurrunt,
de iis uero maxime, quae cum pietatis studio sanctaeque reli-
gionis ullam habere uidentur affinitatem, paucis demonstrabo.

Principio sacris confessionibus ac diuinis epulis Euchari-
stiae trequentius assuefacti maiora in dies uitae spiritalis incre-
menta quodammodo persentire quotidianis experimentis de-
prehenduntur. Atqui res ista in scholasticis adolescentibus elu-
cet in primis, ad quos optima uiuendi institutio potissime dima-
nat. Tragoedia, quam frater Josephus ² de Jeptaeo, filiam truci-

dante, composuit, non citra plausum ingentem et jugem totius
populi acclamationem publicitus acta est; et praeter incredibi-
lem sructum classicis nostris inde proficiscentem et miram in-
genii dexteritatem, arguebat in puero ueluti specimen opti-
mum, quod certissimam nobis futurae indolis fiduciam confirma-
bat, et <quod amplius est) formam hinc bene uiuendi spectato-
res hauserunt Vna cum optima animorum aedificatione.

E tribus autem, quos hactenus in spiritalibus exercitiis ad
nostrae Societatis normam instruebamus, regulam sibi cartu-

 

¹ Autographae unico' solio, n. 375.
² Fr. Josephus de Acosta.

