496 LITTERAE QUADRnuEsrREs

ex italico in latinum idioma, pro cuiusque ordinis discipulorum
captu ac ingenio.

Tres enim in classes nostri omnes discipuli distinguuntur3
nempe eorum, qui iam ferme omnia, quae ad grammatices
scientiam pertinent, audierunt, nunc autem in componendis
carminibus et annotandis elegantioribus loquendi modis ma-
xime exercentur, atque hi sunt numero septem: deinde eorum,
qui in grammaticis adhuc traditionibus, Guarini scilicet, aut
Cantal[icii], aut Manci[nelli] ¹ circa medium detinentur. Horum
numerus denarius esset, si omnes adessent. Postremo eorum est
qui in ipso grammatices limine praeceptis adhuc insistunt, qui
decem sunt. Quorum omnium unum atque idem est exercitium,
disputare inter se die sabbati de iis omnibUS, quae per totam
illam hebdomadam in lectionibus obseruarint et memoriae tra-
diderint. Alterum quoque pro duobus primis ordinibus est exer-
citium, ut ex tempore, ad interrogata italice, latine respon-
deant, ac pluribus uerbis eamdem saepius sententiam referant,
ut inde maiorem sibi eliciant cognitionem, quantum intersit
inter familiarem, medium et elegantem loquendi modum. In-
termissae sunt a multis diebus Hadriani Cardinalis ² elegantia-
rum meditationes, nulla fere alia de causa nisi librorum dese-
ctu, immo uerius tyburtinorum hominum egestate, nisi magis
tenacitate nummorum, qui multa filiis suis ad discendum ne·
cessaria nolunt, ea, qua dixi, ratione, suppeditare. Pro bucco-
licis, quae iam absoluimus, differrentiarum (sic) carmina Gua-
rini cito aggrediemur, opus quidem illud puerile propter hu-
mile carminis stilum, sed utile admodum atque, ut re ipsa com-
perio, ualde necessarium.

R. P. Petrus ⁵ iis, qui legere et scribere edocentur, praeest,
cui additus est alter ex fratribus, Antoninus ⁴. Sunt enim, quos
instituendos susceperunt, supra centum. Ille ⁵ sestiuis etiam
diebus auxilio est R. Ρ. Rectori in audiendis confessionibus:

 

¹ ln ms. verba haec abbreviata sunt hoc modo: aut Cantal: aut Manci: et cum pri-
mum certe respondeat verbo Cantalicii superius posito, nulli dubium esse potest quin
secundum legendum sit Mancinelli.-Hincque robur accipere videtur conjectura, qua
utitur BRAUNSBERGER,1.C., pag. 663, annot. 2.

Ἰ Vide supra, pag. 160, annot. 5.

ὅ Petrus Pradene.

⁴ Antoninus de Henricis.

5 P. Pradene.

