2⁵³8 LITTERAE QUADRIMESTRES

nisterio, quanta nos cura, amore et beneuolentia prosequatur,
quanta sollicitudine ac labore insomnes noctes et irrequietos
agat dies, dum nos fouet, alit et domum erigit magnificentissi-
mam, facilius est demirari quam per literas narrare: plusquam
octoginta viros strenuos nostris aedibus et ecclesia cum mu-
saeo construendis conduxit, qui summa ciuium omnium alacri-
tate atque gaudio a fundamentis rem inchoarunt ante hos tri-
ginta dies‚ nec manus a labore tollunt. Inspector et rector ope-
ris ipse Episcopus nunquam cessat. Patris Villanouae oeco-
nomum et dispensatorem sese dicit a Deo positum: viginti
aureorum millia dono dedit et faciundo operi deputauit, ne, in
commoda praeuentus morte, omnia relinquat imperfecta, factu-
rus tamen hoc multo amplius, si modo sit superstes. Omnes (qui
aderant plurimi) ministros decreuit a se ablegare, sex aut his
paucioribus exceptis, iisque sacris initiatis ordinibus: nam hos
Episcopus non tam famulos et ministros quam fratres reliquos
fecit3 nam et mensae ¹ eos facit assidere, et perhumane tractat:
religiosos sane dicas non temere: sunt haec Episcopi opera
cum eleemosynis, quas indigentibus elargitur effusissimas, po-
pulo gratissima3 his erga nos sunt animis nostri ciues; haec
nunc Episcopus agit.

Tu, Pater perquam obseruande‚ Dominum precabere ut
coelestem domum paret nobis. Nam hic peregrini et extorres
erimus, qualescumque regias inhabitemus. Vale.

Placentiae, Kalendis Maii 1556.

Filius indignissimus et inutilis seruus in Domino,

DIOstius.

Superscriptz'o ln quarta pagina: IHS. Admodum obser—
uando Patri nostro M.0 Ignatio a L0y01a‚ Praeposito Societatis
Jesu Rornae.

Alsa manu: Placentia. Quadrimestres pst Maii.

Et alia. Emend.
Vestigium cerae sigilli.

ἱ Ubi Dionysius scripserat nam et mensae, Polancus emendavit sic: mensae siqui-
dem suae. Vide supra7 pag. 236, annot. 1.

