316 LITTERAE QUADRIMESTRES

forte non ingratum futurum: est hac in vrbe mulier quaedam,
quam masculae animi virtutes cumulatissime nobilitarunt, cu-
ius maritus, a turcicis piratis captus, in vinculis detinebatur:
illa, coniugalis amoris non immemor, id, quod vnum potuit
praestare, summa fide praestitit: quotidie crebras confessiones,
ieiunia, pia opera, quotidie feruentes ad Deum preces eiacula-
batur‚ vt tandem pro sua inexhausta clementia misereri digna-
retur mariti tam dira patientis. Quid effecit? inquies. Imo quid
non effecit, cum iam, voti compos facta, suis precibus maritum
“ reducem videre meruerit? Rediit ille: miratur in uxore mutatos
mores atque ingenium: videt concionibUS‚ ieiuniis, orationibus,
addictiorem quam abiens reliquerat. Ibi illam, male sanus, a
tam sancto instituto reuocare conatur, non intelligens quanto
haec omnia sibi fuerunt commodo, Cumque primo statim con-
gressu non tam facile labefactari posse videt plusquam ada·
mantinum vxoris animum ‚ vt ab inceptis resiliret, verbis tan-
dem minas, minis ctiam verbera addere incipit. Quid faciet pia
foemina? marito non obtemperare grave illi crimen videbatur;
obtemperare autem cum suae religionis iactura, quiddam etiam
morte crudelius reputabat. Adiit quemdam ex nostris Patribus:
jubetur mariti affectibus conniuere, illique sese modis omnibus
commodam praebere, vt tandem uel suapte natura ductus, vel
onris commoditate ¹ prouocatus, non solum cum ea mitius
ageret, verum etiam et in eamdem sententiam pertrahi atque
pellici possit. Quid multis? maritus tandem, onris probitate
perspecta,‘ita postea se gessit, vt omnibus sacrae religionis
muniis non assequeretur modo, sed etiam praeuerteret‚ <nec iam¹
vereatur vbique sibi serio gratulari quod coniugis, vera mo-
nentis, consilio acquieuerit, quae nisi talis, vt ait, sibi contigis-
set, erat omnium hominum miserrimus.

Proregem ² nostris concionibus interfuisse nouum non est21
eius vero filiam Isabellam, quae Duci Bisbonae ³ nupsit, quid
attinet huc referre, cum illam nec coeli inclementia, nec longe
distans a Collegio nostro palatium, nec aduersa, nisi forte gra·
vior, valetudo, quae grauidis heroinis ⁴ solet esse familiaris,

¹ obsequio. POLANCUS.

² Joannem de Vega.

³ Petro de Luna.

4 Sic perspicue in altero exemplo, non ita in primo.

