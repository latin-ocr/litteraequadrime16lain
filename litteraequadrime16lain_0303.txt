Ax. 1556 297

famulatu (proh dolor) et tepidissimi, et a vera deuii religione
saepius solent comprehendi, et multi ab inquisitoribus puniri,
ad quod munus iterum obeundum praedictus inquisitor expetit
sese accingere, quod et differt aduersa detentus valetudine,
qua cessante, deferet in comitem Patrem praedictum. Alter in-
super illius collega (qui nos intimis diligit visceribus, et ex
nostris elegit hic sibi confessarium, qui et Hispali inquisitorem
etiam agens et generalem Archiepiscopi Vicarium de nostris
fuit quam optime meritus) desiderat et instanter petit quem·
piam ex nostris, qui ipsi in eodem visitandi dictos neophitos
munere socius existat, instructurus etiam illos in fidei rudi-
mentis, prout et coepit et prosequetur Santanderius Pater. Ex
quo quidem in Domino fore speramus, vt et Altissimo gloria,
genti praedictae spiritualis non qualiscumque profectus, Socie-
tati nostrae Vtilitas et auctoritas, vt videlicet in agro Domini
liberius in hoc regno copiosum semen spargat, vberioresque
fructus in animabus recolligat proximorum, inde proculdubio
proueniant. Neque parui momenti esse existimamus vt Socie-
tatis professores ministeriaque inquisitores hic tanti faciant,
nosque adeo paterno foueant affectu, quando tot homines in
hac vrbe et Collegium euertere nostrum nomenque delere pro
viribus nisi sunt; quodque id et nunc perplures indefessis affe-
ctent animis, non paucis argumentis experImur; sed oculi no-
stri ad Dominum Deum nostrum, a quo et protectionem et au·
xilium recepturos nos sine dubio speramus

Iam tandem ad ea, quae domi sunt, me conuertam, quae breui
conabor explicare sermone. Sumus in praesentiarum quinque
sacerdotes, quorum primus est Ρ. Rojas (qui paucis ante diebus
P. Franciscum a Borgia pro quibusdam non parui momenti re-
bus adiit: eum autem breui rediturum speramus): alter est
P. Queralt, quem e Barchinona Ρ. Mag. Strada misit: tertius
est Ρ. Mag. Pisias: alius Licentiatus Santander (de quo supra
memini): Vltimus, et omnium minimus, ipse sum. Omnes, Dei
gratia, valemus et incumbimus pro suo quisque talento solitis
nobis ministeriis. Quatuor etiam fratres nobiscum sunt, qui
ministerio domus intendunt: studemus omnes, vt ex praescri·
ptis nobis regulis, quas possumus, mediocriter obseruemus:
proficiunt omnes Dei gratia in spiritu, et optimum quisque
effundit odorem, aedificationique est omnibus cum quibus con-

