520 LITTERAE QUADRIMESTRES

omnes praeceptores, uno excepto, et subsidiarii, qui ad huius-
modi necessitates constituti erant, non mediocriter uariis et
diuersis morbis afflictarentur: eoque res deuenit, ut inuiti fe·
rias scholasticis per spatium unius mensis concederemus. Quod
cum ad aures Principis Cardinalis ⁸, qui eo tempore Vlys-
sippone erat, peruenisset, summo quodam moerore hoc nuntio
affectus, statim unum ex praecipuis ac doctioribus mediciS,
quos quidem apud se habebat, ad nos misit, ut nos inuiseret no-
strosque diligentissime curaret, eumque crebro de ualetudine
fratrum per literas certiorem faceret. Ex quo perspici profecto

potest quanto nos omnes totamque Societatem amore et bene· »

uolentia complectatur: iam enim alteri medico, in morbis curan-
dis peritissimo, nostrorum omnium curam commiserat3 uerum
cum illi aliquantulum diffidere uideretur, fratrum salutem ei
committi uoluit, cui aliquando suam committeret, quemque sa-
tis cognitum et perspectum haberet.

Habiti sunt praeterea in hoc quadrimestri, initio singulorum
mensium, nonnulli dialogi: orationes etiam non paucae ab scho-
lasticis nostris recitatae sunt, quibus omnibus non paucos ex-
ternos interfuisse existimo: ii uero, qui apud nos literis operam
dant, cum in literis, tum etiam in uirtute, non mediocres fa-
ciunt progressus: nonnulli etiam ex his, qui in prima et secunda
classe uersabantur, in Societatem nostram admissi sunt: non-
nulli uero aliorum religiosorum instituta sequuti sunt. Deus
Opt. Max. eos in suscepta uiuendi ratione conseruet. Quamplu-
rimi praeterea, tum ex scholasticis, tum etiam ex aliis, in no·
stram Societatem ingredi uehementer desiderant. Mirum est
enim quantum iis publicis conuentibus omnium animi ad uirtu-
tum et literarum studia incendantur.

Hoc etiam anno, diuina bonitate fauente, exponi philoso-
phia incipiet, cuius etiam gratia Marcus Georgius, qui hic con-
scientiae casus declarabat, Conimbricam profectus est, in cuius
locum Dominus Leo (qui hic nunc Rector est) successit, cuius
profecto in hanc urbem aduentus tam omnibus gratus et iucun-
dus fuit, ut nonnulli ex ciuibus, summa quadam laetitia perfusi,

eum statim salutatum uenirent, eiusque aduentum felicissimum
optarent.

 

 

¹ Hem-ici, de quo saepissime in hoc et in praecedentibus voluminibus,

