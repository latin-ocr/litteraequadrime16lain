AN. 1556 609

ritia contracta, abluere generali confessione studeant. Harum
nonnullae spiritualibus exercitiis summa incumbunt diligen-
tia: aliae etiam viduae sese Deo penitus, religionis habitu
sumpto, devoverunt, quae omnibus modo singularis virtutis
sunt exemplo. Quid de puellarum virginum frequentia, puritate
virtutumque splendore dicam? profecto oculos omnium atque
· animos in suae virtutis admirationem [convertunt]. Cum enim
soleant aliae in illa aetate lubrica deliciis vacare, e contra nul -
las omnino dulciores delicias existimant quam rebus sacris in
templo interesse et ab omni peccatorum turpitudine quam lon-
gissime fugere. Quare earum conversatio non humana sed vere
angelica videtur.

At hi homines, quos memoravimus, non modo animae suae
saluti student, sed pias et crebro in Deum preces pro impiis ho-
minibus effundunt eosque hortantur, monent, ac detestando vi-
tiorum obscenitatem, virtutum pulchritudinem extollendo, ad
rectam Christi viam adducere conantur; idque tanta sollicitu-
dine curant, ut nullum se posse pretiosiorem thesaurum as-
sequi credant, quam si aliquem Christo lucrifaciant.

Nec illud silentio praeterire possum, cuius frequentissimus
hic itemque celeberrimus est rumor, complures honestos homi-
nes et iuxta splendidos, ubique Societatis spiritualia exercitia
summis encomiis commendare, praedicare atque etiam a de-
tractorum et invidorum linguis defendere. Quod si tractandi
alicuius negocii causa aliquo proficisci extra Syracusas con-
tingat, nullo pacto desistunt Societatis laudes una voce, eadem-
que clarissima, ad coelos efferre. Hoc autem, ut alia omittam,
vel ex eo colligi potest quod cum hic comoedia quaedam, pro
studiorum renovatione, de moribus instituendis acta fuisset,
optimates oppidi, quod hinc 24 milliaribus distat, a R.d0 Patre
Rectore vehementer contenderunt ut discipuli, qui comoediam
egissent, eo mitterentur, quo illic eamdem iterum agerent3 fue-
rat enim illis a syracusanis admodum praedicata ac celebrata,
verum quia id fieri parum decorum videbatur, Pater negavit.
In eadem urbe de Collegio Societatis condendo agebatur3
quamobrem cum IllmuS. Suerus, Pro-regis filius, Syracusis Dre-
panum versus iter faceret, illac transire statuit secumque
R. Patrem Rectorem duxit, quo commodius res agi posset. Eo
cum Pater appulisset, benigne exceptus et honorifice ab omni-

T. ιν. 39

