AN. 1556 161

Quod ad uitae eorum mores attinet, unum hoc affirmabo, me
nullos alibi unquam his uidisse modestiores quue de omnibus
generaliter dixerim, tametsi non omnes aeque hoc semper fide-
liter praestant. Nemo tamen omnium est, in quo graue aliquod
uitium notari possit. Tractabiles enim sunt, et ad omnia, ut
pueri, cito imbuenda promptissimi. Sunt tamen ex maioribus
natu, qui singularem quamdam uitae suae innocentiam ac pu·
ritatem prae aliis sibi uindicent: ex quibus unus est, qui se
concionatorem fore testatur, licet pater eius, alioqui bonus, ali·
ter sentiens, ab eo animi proposito eum saepius deterrere uo-
luerit, quod nunquam hactenus potuit. Hic dicit se, postquam
idoneus per literas fuerit, istuc Romam ad Collegium nostrum
studii causa uenturum esse; ipse iam annorum est plus minus
12: tantum unicuique nostrum exhibet reuerentiae, ut si quem
audierit nos dicere theatinos, statim arguat, atque adeo com-
moueatur ac si blasphemiam aliquam protulisset. Alius quidam,
annorum circiter 14, tanta cum deuotione ac pietate accedit
sponte sua ad confessionem, tantaque cum cordis contritione
peccata sua exponit ut senex potius quam puer haberi possit:
iam saepius factum periculum in eo est, num uapulandi metu
illud se fecisse negaret, quod aliunde nobis ab eo factum esse
innotuerat. Neque ullum adhuc in eo mendacium deprehendere
potuimus; si enim fecisset, silentio se ac lachrimis cito reum
esse indicabat.

Quidam alius iam septennis cum aegrotare coepisset, do-
ctrinam Xpianam., quam suos domi docuerat, interdiu saepe
recitabat, ne forte obliuisceretur: consueuerat enim dicere cum
sanus esset: “heu his ego diebus festis obliuioni tradam quae hac-
tenus didicit„ doctrinam itaque semper prae manibus habebat3
sed cum morbus quotidie magis ingrauesceret, se nihil timere
dicebat, immo potius mori cito desiderare, quo citius hinc coe-
lo (sic) euolaret, suisque interim parentibus praedicebat ne se
uellent superiniecta humo sepeliri, sed magis capsula aliqua
includi: quod postea factum fuit. Sed iam de nobis dicendum
uidetur.

Hic sumus quinque: R.s‚ scilicet, Ρ. Rector Laurentius, l fies
Petrus, Antonius, Antoninus et ego ¹, quorum Vnicuique pro

 

¹ P. Joannes Laurentius Cavallerius‚ Rector, P. Petrus Pradene, Antonius de Ro-
T. ιν. 11

