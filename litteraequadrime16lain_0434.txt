428 LITTERAE QUADRIMESTRES

sit nobis indicari Praepositus Arois Pragensis ¹ quosdam luthe-
ranos nobis moliri insidias, adeo vt non clam fassi sint se uelle
nos, cum contingeret pontem transgredi, in flumen praecipita—
re, et statim aufugere ‘³3 sed noctu foris non uersamur: interdiu
uero negocia obedientiae intrepide obimus. Fuerunt et Doctori
Henrico paratae insidiae, et Doctori Tilano‚ alteri domi, alteri
foris. Aliquando lapidibus Collegium impetitum sunt et qui in-
cendium nobis minentur.

Habuit Doctor Henricus trilinguem orationem perpetua me-
moria dignam, qua uidetur apertus nobis ad Boemorum animos
foelicissimus aditus, magna cum satisfactione magistratuum„
et complurium, qui interfuerunt, Illustrium virorum. Nec mi-
rum cum diuini spiritus plena omnino visa fuerit. Alio die pro-
diit D. Tilanus philosophus, qui orationem habuit doctrinae
uarietate et eloquentia insignem: Bam habuit Mag, Guilelmus ⁵,
quam mirum in modum omnes suspiciebant. Quisque autem
suae professioni sic accommodauit orationem , ut quadam
methodo, quod diu praelecturus erat, exposuisse uideretur.

Classis Theologica, quotquot auditores habet, aedificatos>
domum remittit; habet autem plurimos semper, sed pauciores.
assiduos, verum inter hos, Franciscanos, Dominicanos et sacer·
doteS, qui sub utraque communicant ⁴, ac etiam duos haeretico-
rum concionatores celeberrimos, qui a P. Henrico edocti clare
ad bonam mentem redire uidentur cum in frequentibus Picar-
ditarum, et aliorum haereticorum conuentibus, pristinis con·
traria eaque catholica dogmata publice profiteantur, vt ipsi
haeretici apud nos de suorum concionatorum inconstantia con-
querantur, qui uidentur iam dubitare quibus adhaerere de—
beant.

Balthasar noster, germanus ⁵, puerorum gymnasiarcam

¹ Vide supra, pag. 410, annot. ⁴2.

‘2 “Scholae quidem in monasterio S. Clementis habebantur, quod cis Moldavam
prope lapideum illum pontem (,‚Karlsbri'1cke“) situm erat, ex quo sanctus joannes Ne-
pomucenus ob servatum sacrae confessionis sigillum in flumen praecipitatus esse tra—
ditur. Sociorum autem saltem aliquot trans flumen editiore aliquo Pragae minoris
(‚,Kleinseite“)loco habitasse videntur, donee monasterium clementinum plene instru-
ctum essen„ BRAUNSBERGER, ibici, annot. 3.

³ Vide dicta supra, pag. 1108, annot. 3.

‘⁴ “Communionem seu sacram Eucharistiam sub utraque specie accedentibus prae-
bent„ BRAUNSBERGb-R. z'bz'd, pag. 772, annot. 8.

⁵ Vide supra, pag. 331, annot. 6.

