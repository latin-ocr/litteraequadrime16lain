432 LITTERAE QUADRIMESTRES

[n festo Sancti Bartholomaei (cuius habemus sacellum, a
Boemis eo die solemniter uisitatum‚ etiam Hussitis) post con-
cionem Boemicam, ante missam frequentissimo auditorio habi-
tam, in medio eiusdem missae Rhetor noster, Mag. Guilielmus‚
latine, maxima cum admiratione, concionatus est. Vnde non-
nulli commoti, postridie summis precibus nobis suos obtulerunt
filios instituendos quorum etiam opera nobis in negotiis obeun-
dis uti liceat. Eodem die Diui Bartholomaei a prandio habita
est a quodam ex discipulis oratio latina, cui interfuerunt prae-
cipui sacerdotes arcis, curn Domino Praeposito, et multi sectae
Hussiticae viri, quibus omnibus mirum in modum inexpecta-
tum id accidisse videtur: ita obstupescebant.

Patrem nostrum Prouincialem Canisium mire hae regiones
Aquilonares venerantur, ut non solum Catholici sed etiam Hus-
sitae et alii haeretici, immo et iudaei eum ¹ diligant; quamuis
doleant malorum artifices tam multa eius consilio in uniuerso
Germaniae statu fieri, ut mihi a quibusdam indignantibus di-
ctum est, omnia scilicet eius consilio fieri, etc.

Habuimus aliquot scholasticos confitentes et etiam quosdam
communicantes in festo Beatae Virginis. Gaudent autem pueri
discere cathechismum nostrum.

Maximum de nobis rumorem spargi apud germanos, ac
praesertim apud Mai-chionem Brandembu1·gensem ² et Ducem
Saxoniae ³, retulit nobis D. Marschalcus ‘² a regia Maiestate de-
fensor nobis constitutus: utinam omnium expectationi satisfa-
cere liceat.

Nostrum Collegium in ciuitatis meditullio situm est, loco
saluberrim03 quondam trecentos dicitur habuisse fratres Domi—

 

¹ Sic; illum BRAUNSBERGER, 1. c.¹ pag. 772.

‘2 “Joachim 11, marchio brandenburgensis et imperii elector, ab ecclesia catholiea
ad Lutherum defece1·at.„ BRAUNSBERGER, Ibz'd, annot. 4.

5 “Augustum imperii electorem„ ΙΙ). Ibid, annot. ἴ).

4 “Ladislaus Popel de Lobkowitz. In. Ihici„ annot. 6, lectorem remittens ad pag. 607.
annot. 6, ubi haec scripserat,„ Supremus regni Bohemiae mareschallus Bertholdus von
der LeIp in Krumau fuisse traditur. Neque tamen hune Canisius significare videtur⁷
sed Ladislaum I[ Popel de Lobkowitz (mim-1581), qui curiae regis Bohemiae mareschal-
lus, primus praeses appellationis, supremus regni praefectus fu'it. Nam ab historiogra-
pho provinciae bohemicae S. J. inter nobiles catholicos. qui Societatem in Bohemiam
ingredientem adjuverint, Leipenses non recensentur, Lobkowicii omnes religionis stu-
diosissimi fuisse traduntur. Quos Societati ab initio valde favisse etiam aliunde con-
stat (Hosii Epistolae Π, 1027. Schmidl l. e. 1, 67. 1. W. Imhof, Notitia sacri Romani Ger·
manici Imperii Procerum ed. 5. cur. Ι. D. Koeleri [Tubingae 17321, 1›.5-304-395l„

