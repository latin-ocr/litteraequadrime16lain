A Ν. 1556 03

mum essent referendae) dirimere, componere et conciliare illis
integrum erat. Verum illud imprimis te in stuporem, Pater, ad-
ducet repertos fuisse a nostro Rectore quosdam sacerdotes,
naturae bonis praeditos, authoritate et grauitate ornatos, ut si
eos uidisses, summos theologos putares, hi tamen formam abso-
lutionis ignorabant: adeo erant rudes et ignari rerum diui-
narum.

Sed quoniam copiose de sacerdotum rebus scripsi, scribam
et breuiter de ouium conditione, quae sine dubio sequuntur ra-
tiones pastorum suorum; inuenti itaque sunt plurimi blasphe-
mi, aleatores, adulteri, haeretici, foeneratores, et caeterae Rei-
publicae pestes. Permulti non exposuerant vitae crimina sacer-
doti ante decem, aut duodecim, et viginti annos, et tandem Dei
gratia illis illuxit, ut confessionem salutarem subirent, et eu-
charistiam perciperent, et praeclare uitam mutarent. Adiuti
enim fuerunt tum concionibus, quas habebat Rector omnibus
feriis ad populum, tum sermonibus et exhortationibus priuatis,
quas frequenter indigentibus adhibere solitus erat: in concio—
nibus, Christi Jesu ope. et viri et foeminae passim cernebantur
flere.

Increbuit mos quidam in hoc episcopatu, ut in omnibus
feriis Diuorum, quibus templa sunt dedicata, bibatur, ludatur,
saltetur, et bacchanalia prorsus celebrentur: id igitur cum
Rector certum haberet, contendebat interesse huiusmodi cele-
britatibus, quibus cum interuenisset, prohibuit et saltationes,
et aleas, et caeteras debacchationeS, tum concione, tum Epi
scopi authoritate et nomine.

Haec sunt, perquam obseruande Pater, quae modo mihi
occurrunt scribenda, tum de re literaria, tum de sacramento-
rum rationibus, tum de P. Rectoris laboribus in iurisdictione
peragranda; in quibus quidem rebus, s1 quicquam est bene
gestum laudeque dignum, id Deo optimo maximo acceptum re-
ferimus, a quo uno omnis uirtus nobis proficiscitur, a quo etiam
supplex precor mentis pacem, et virtutem quo illius sanctam
agnoscamus uoluntatem, ad illamque nos totos nunquam non
effingamus. Vale.

19 calendas Februarii 1556.

Bononiae, e Collegio Societatis Jesu.

Superscm'ptz'o in octava pagz'na.·†A1 molto Η.ᾶο in Christo

