ΑΝ. 1556 · 233

orarunt, prout cuiusque mentem impulit diuinus ille spiritus,
qui ubi uult spirat. Ad nos uenere nonnulli, qui tam inflammato
studio aditum sibi dari petunt, ut in uarias partes missi, liben-
tissime iter arripiant. Vnus apud nos mansit, qui in hac nostra
schola institutus, ita promouerat in utraque lingua, latina prae-
sertim, ut uideatur aliis quoque docendis suffecturus.

Venio ad conciones, quae hoc tempore fructum non leuem
pepererunt. Est namque domi Pater, Ramirez nomine, qui eru-
diendis scholasticis indefessam et assiduam operam dat, quem
Dominus munere concionandi donasse uisus est. Nam uix est
credibile quam sit uniuersa ciuitas ad studium uerae pietatis
incensa eius concionibus, ‘ita in templo maximo fuit ei facultas
concessa ut ad populum uerba faceret diebus lunae per qua-
dragesimam ac P. Donctori Placa diebus mercurii, quam gra-
tiam a R.m0 Episcopo non potuerunt impetrare aliae religiones.
Sunt itaque praefati Patris conciones gratissimae ac utilissi—
mae, quippe scimus Christi gratia complures recurrisse, quam
coeperant male uiam currere multos annos. Praeterea diuites
ad subuentionem pauperum multo quam ante magis animatos,
omnes denique ad audiendam Christi doctrinam inflammatos,
cuius uel illud satis est argumentum, quod cum est habiturus
concionem, ex omni ordine numerosa turba conueniat, adeo ut
templum, capacissimum etsi sit, cum auditores non capiat, fo-
ris cogatur e suggesto concionari3 ita templa et quae sunt pro
templis plateae auditoribus sunt referta. Quin et proximis his
diebus e tectis ipsis uidimus complures audientes. Publice in
foro concionatus est et cum pro Rege nostro Philippo sublatis
uexillis, Rex declaratus est. Caeteros Patres audit etiam populus
libentissime, ex quorum concionibus multa quoque in Dei glo-
riam cessisse commemorantur. Tantam de Societate existima-
tionem conceperunt omnes, cui utinam respondeamus, praeste-
musque nos uere Christi ministros.

Jam illud non est tacendum, quod cum ii, qui earum curam
gerunt, quae in melius mutare uitam parant, hactenus conque -
rerentur, aut nullas aut eas quam paucissimas uelle turpem
uiuendi conditionem deserere, modo certatim dicant concur-
rere, auditis concionibus, collachrymantes orare, obsecrare ut
recipiantur, neque ullo labore deterreri ut ab incepto desistantv
Haec hactenus.

