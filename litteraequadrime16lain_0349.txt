AN. 1556 343

conciliat astringitque arctissime: quo fit vt verbo atque exem-
p10‚ quod in Domino cupit, aliis facile persuadeat.

Noster Magister Petrus Canalis, ad sacerdotii dignitatem
ante pascha euectus, sacrificii primitias, apud Issiodorenses,
Deo secundis Paschae feriis obtulit, cum multorum consola-
tione, refutatis omnibus muneribus. Ego vero, Biliomi sede
fixa, ante quadragesimam, D. Pauli epistolam ad Romanos
absolui: post pascha vero priorem D. Petri canonicam auspica-
tus sum, in qua explicanda professionem theologicam prose-
quor. In quadragesima R.²²¹0 Episcopo nostro precibus impor-
tunis persuaso a Biliomensibus, concionator adfui, curn euan-
gelicae messis haud vulgari copia ac tanta hominum confluen-
tia, vt stupenda lzz'c pene videatur. Dominicae Passionis
enarrationi facile sex hominum millia interfuisse feruntur. In
proximam quadragesimam, aliis compluribus ‚ qui id efflagi-
tant, repulsam patientibus , Issiodorensibus a R.m0 Domino in
Aduentum et Quadragesimam addictus sum. Bryouclenses post-
modum per nobilissimum virum Duum Daly me rogarunt, vt
saltem alteram Quadragesimam‚ secundi nimirum anni, ipsis
pollicear.

Admirandus est in hac Aruernorum regione erga Societa-
tem affectus, ac nobilis de nostra professione fama. Ante
Quadragesimam elapsam, in vrbe Biliomaea, Vicensi, Issiodo-
rensi, apud Montem Morinum, post pascha vero aliis in locis,
ecclesiastae officio, cum multorum spiritale* consolatione et
fructu, functus snm. Christo honor esto et gloria.

Confessionis sacramento administrato, multorum saluti
diuina benignitas per me consuluit. Complures generalem totius
vitae confessionem instituerunt. Non pauci mensibus singulis
meo suasu confitentur, et Eucharistiae sacramentum diebus
solemnibus frequentant. Aliquot octauo quoque die Poeniten-
tiae synaxeosque sacramenta repetunt. Res erat hic audita vix
vnquam, nunc magis ac magis increbrescit. Quaedam sacra·
mentaria ac Lutherismo prorsus infecta, nihilominus sacra-
menta, humano timore absque fide frequentans pro more fide-
lium, idque annis non paucis, integre tandem mihi confessa et
pcr me absoluta , vere catholica nunc Viuit. Altera, quae com-
plures annos aliqua peccata rubore conticuerat, confessionem
mutilam peragens, mihi cum vberrimis lachrymis sincere ac

