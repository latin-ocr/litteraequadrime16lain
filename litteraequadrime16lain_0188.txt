182 LITTERAE QUADRIMESTR ns

dia summa et factione versari, ex qua timor maximus immine·
bat multarum caedium, vna cum amissione bonorum, quidam ⁷
Pater, studio praecauendi haec, non dubitauit coram multis
cuidam, genibus flexis, supplicare, ut rationem aliquam sibi
commodam inueniret, qua ad concordiam omnis res adducere-
tur. Consilio atque opera cuiusdam fratris nostri quidam vir,
iam ab vxore seiunctus, quarn omnino deserere simul cum filiis,
ob suspicionem adulterii, volebat, cum eadem summa pace
coniunctus est. Illud etiam te non latere debet, quod cum mo-
nacho quodam actum est, qui discesserat ex coenobio, in quo
circiter decern annos vitam egerat, cum constanti voluntate
non agendi de caetero monasticam vitam, quam factis etiam*
declarabat, siquidem dabat operam iam Vt sibi a Summo Pon-
tifice licentia daretur, qua liceret sibi, habitu monastico relicto,
sacerdotali vti. Hic cum a quodam Patre, re cognita, persua-
deretur vt in uiam rediret, audacter respondit se nullo pacto
id esse facturum. Post aliquot dies adiuit eum alius Pater, qui
ita cum illo locutus est, vt animum eius ab omni alia cogita-
tione ad reditum in coenobium traduceret, cum summo desi-
derio baiulandi crucem pro Christo. Praeterea mulier quaedam
a viro suo deserta, quicum vixerat duodecim annos, nupsit al-
teri3 a quo post sex annos, consiliis et precibus cuiusdam Pa-
tris, ab eo summa cum pace et tranquillitate discessit. Denique
non silentio praeteribo quod de altero homine intellexi, qui, cum
pridem uxorem duxisset, profectus in aliam regionem, aliam
duxit. Hic etsi certo sciret illam adulteram fuisse, persuasus
tamen a quodam Patre, hac relicta, eam iuit quaesitum.

Haec sunt, admodum obseruande Pater, quae tibi scribenda
censui. ·

Deus Opt. Max. Paternitatem Tuam custodiat, et simul
omnia tua consilia gubernet et moderetur, quibus consulas sa-
luti totius Societatis. Bene vale.

Duodecimo Calendas Maii.

Mandato nostri Patris Roderici.

Superscm'plz'o ἶφι (maria pagina: ἦ· Al muy 'R.<¹0 Padre en
Jesu Christo nuestro Ρ.Ε el Maestro Ignatio de Laiola (sic), pre-,-
posito general de la Compafiia de Jesus, en Roma.

Alsa mmm: 1556. Gandia. Quadrimestres ‘20 Aprilis.

