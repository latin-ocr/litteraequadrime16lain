ΑΝ. 1556 349

audientium prouentu et frequenti lacrimarum fusione: habitae
sunt etiam de doctrinae christianae explanatione pomeridianae
conciones festiuis diebus in eadem ecclesia: ante ipsas autem
conciones instituebantur pueri et simplices personae in eiusdem
doctrinae elementis addiscendis, cum magno concursu, non
solum puerorum, sed hominum et mulierum3 vnde non modi-
cum emolumenturn animabus proximorum constat obtigisse.
Quis enim est qui non moueatur ad laudes Domino persoluen-
das, cum videat puerorum turmas, die noctuque curn incensis
candelis in processionibus oppidum circumeuntes , sacram
Xpi. doctrinam decantantes, et corum vni aut duobus, omnes
alternatim in suo ordine respondentes, quos ut audierunt aliqui
deuoti viri, moti sunt, praecipue parrochus quidam, vt eos co-
mitaretur et in ordine duceret et cum eis caneret: ex quibus
omnibus abundat vniversus populus consolatione; cum enim
tali tempore in vsu essent aliae Xpiano. homini indecentes can-
tilenae, nunc autern considerant non solum puerorum sed ipso-
rum etiam artificum in suis operibus cantilenas ipsam esse
doctrinam xpianam.

Cum autem fratres in villam quamdam proximam mitteren-
tur vt inter missarum solemnia concionis loco doctrinam xpia-
nam. annuntiassent, adeo accensus et consolatus cst populus, ut
post meridiem concurrentes et per calles pretiosissimam cru-
cem , quam ecclesiastici praeferebant , sequentes , eamdem
doctrinam alii cum pueris decantarent, alii deuote audirent.

Procedunt etiam et continuantur, Domino aspirante, exer-
citia solita, circa confessionum audientia, et gloriosissimae
eucharistiae ministratione cum copioso animarum fructu: inter
alia autem cum mulier (vt fertur) a daemonio vexaretur, et in
domum nostram deferretur, eius imprimis audita confessione a
P. Rectore, et pronunciatis sacratissimis euangeliorum verbis,
consolationem accepit , et hucusque melius habuit: contigit
autem quod quaedam venerabilis persona se ipsam in puteum
praecipitans, et diuina ope inde extracta, nullatenus se confessu-
ram assereret, quam, vocatus Pater et accedens, eius audita
confessione, summopere in consolationem direxit.

Fratres nostros habuimus infirmos, inter quos maxime
P. Rectorem; vnde aliquando cessatum est ab exercitiis circa
proximorum salutem, quamuis populus petierit et exercitiorum

