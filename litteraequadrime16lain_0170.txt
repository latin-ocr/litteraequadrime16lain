164 L1TTERAE QUADRIMESTRES

nobis altitudine circiter trium ulnarum cum dimidia. Altari
summo, ut ipse voluit, imposuimus, et parietem a tergo nigro
uelamine operuimus, unde magnam intuentibus excitat deuo-
tionem. Idem quoque D. Laurentius linteum tegmen, quod
supracoelum uocant, dedit, quod nunc ipsi altari ‘imminet su-
prapositum. Candidum illud est, in medio habens nomen Jesu
intertextum, una cum geminis utrinque angelis. Quam ob rem
nunc multo maior est in templo nostro frequentia eorum, qui se
illuc ad audiendum sacrum mane conferunt. Communicantium
illic numerus frequentius esse consueuit uiginti octauo quoque
die, licet plusquam triginta quandoque fuerint: speramus multo
plures cito fore, praestante Domino. Maior fuit hoc anno populi
ad templa omnia in hac urbe concursus, quam unquam fuerit a
multis annis, ut dicebatur, propter iubilaeum tunc temporis a
Summo Pontifice¹ huic urbi concessum. Neque etiam parum
uidentur hominum hic mutati mores, ut magnopere Dominus
laudandus sit: non enim audiuntur amplius tot blasphemiae, tot
sexcenta alia mala, quae (ut audimus) in hac urbe aliquando
inuenta sunt. Deo iterum gratias, qui plebem suam uisitasse
uidetur.

Reliquum illud est, ut de R. D.1¹¹' Episcopi '² urbis huius, nec
non et Excellentissimi Gubernatoris ipsius ⁵ erga nos propen-
sitate animi dicerem: sed iam tempus est, ut his modum impo-
nam. Unum tamen hoc prius dixerim, nos cum ipsis, tum plu-
ribus aliis ciuitatis huius primoribus, plurimum profecto debere.
Quos omnes R. Ρ. Tuae, nosque imprimis singulos, meque ante
alios multo magis indigente, quam maxime commendamus, vt
suis nos apud Dominum precibus ita sibi commendatos uelit, ut
fieri inde cito mereamur tales, quales ipsa nos cupit in Domino,
cui soli laus, honor et gloria per infinita secula. Amen.

Tyburi, die XI Aprilis 1556.

R. P. T. indignissimus in Xpo. filius,

Ex mandato R. P. Rectoris.

STEPHANUS.

¹ Paulo tv.
·-' Joannis Andreae Croce. Vide POLANC1 Chronicon, t. ιν, pag. 25, n. 31 et annot. 3.

³ Tyburtinae civitatis gubernatores hoc anno fuere, a Populi Romani Conserva-
toribus electi, primo Angelus Paluzzi de Albertoni, et paulo post Hieronymus Altieri.
Gmsnmam, De' Vescovz· et de’ Governatori di Tivoli, pag. 161-166.

