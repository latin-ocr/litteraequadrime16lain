AN. 1555 125

pueri discere coeperunt, vt antiquas pene omnes cantilenas in
piam hanc conuerterint melodiam, ac per uicos et plateas nihil
sere aliud noctu interdiuque audiatur praeter hos sacros
hymnos. Quo fit vt parentes quadam tacti interius laetitia, ubi
haec uident, in coelum manus attollant, Deique, quem vnum
auctorem tanti operis intelligunt, benignitatem summopere com -
mendent: porro laudabilem hoc informandorum puerorum stu-
dium coepit iam in quibusdam huius insulae ciuitatibus, ita Pro-
rege, per literas ad singulas ciuitates missas, jubente, institui,
institueturque breui etiam in aliis. Hic multa de industria pra e-
tereo, ueritus ne hiS, quae mihi dicenda proposui, locus desit:
quare pergamus, et quae supersunt dicenda, quam fieri possit
breuissime, absoluamus.

Quatuor aut quinque fratres ex his, quibus doctrinam chri-
stianam praelegendi cura est demandata, cum in quibusdam
huius vrbis locis publicis ingentem esse hominum numerum di*
lectionis affectu animaduerterent, quorum mentes non modo
uerbi Dei cibo non pascebantur, verum etiam falsa circulato-
rum quorumdam doctrina, illis in locis, deprauatisque erroribus
imbuebantur, efflagitarunt obnixissime a R.d0 P. Praeposito ut
pcr ipsum illorum hominum pectoribus verbum Dei serere sibi
liceret: satisfecit P. Praepositus piis illorum uotis. Veniunt ita —
que in ripam maris, ubi latissimus est et frequentissimus locus,
huc praestigiatores quidam festis diebus conuenire solent, qui
verborum lenociniis'et praestigiis, nescio quibus, hominum men-
tes perdere, perditi iam ipsi, student. Hoc in loco diaboli mini-
stris sese ex aduerso opponentes Christi coloni, coepere ver-
bum Dei serere. En accurrunt undique homines solis circulato-
ribus illis relictis: primum quidem rei nouitatem, postmodum
autem suam mirantur stultitiam, ac deflent errorem, quod per-
ditos illos homines duces sequerentur. Rem hanc cum R. Pr.
Praepositus, ad Proregem profectus, in eam incidens mentio-
nem, narrasset, ita ei fuit accepta, ut diceret, P. Praeposito re-
spondens. “Vtinam vestri isti fratres tantam ab hac urbe pe -
stem depellerentl„ Nostri vero, ita iubente P. Praeposito, non
ui, non maledictis, non opprobriis eos detrudere, sed sauciare
sine vulnere conantur. Cum saepius ibi conciones sint habitae,
quadam tamen die cum quidam acerrime reprehenderet, ac si-
mul defieret tantam hominum ignorantiam, vt ne prima quidem

