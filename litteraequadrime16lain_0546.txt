540 LITTERAE QUADRIMESTRES

dium ¹ penetrat, pertingens vsque ad diuisionem animae et
spiritus.

Quae Academiae nostrae oeconomiam spectant, ea quidem
diuinae Prouidentiae benignitatem noua luce illustrant omni-
busque ²* reddunt conspicuam. Sub ferias Natiuitatis Joannis Ba-
ptistae, Pater noster, Baptista Violaeus, cum fratrum comitatu
Biliomum peruenit. Ciues ad gymnasii in proximas Magdalenes
ferias praeparationem se accingunt suis impendiis, quamquam
locus, scholae exercitiis modo destinatus, ad tempus dumtaxat
huic vsui seruiat. Re omni probe confecta, confluit tanta disci-
pulorum turba, vt gymnasium aegre capax sit. Nam fere quin-
genti classicos praeceptores ³ (qui quinque sunt numero) fre·
quentant‚ exceptis his, qui theologicam lectionem accedunt, et
Alphabetariis, qui intra priuatos parietes, paedagogi sui opera
Vtuntur. Numerus accrescit in dies magis ac magis, speramus-
que ante festa Natalitia frequentiorem cateruam. Delectat ciues,
atque adeo canonicorum Collegium, discipulorum tanta turba
diebus singulis sacrosanctum Missae sacrificium insolita qua·
dam modestia frequentans, eui frequens hominum coetus assi-
stit hora septima matutina. Singuli professores classici horas
tres, partim auctorum enarrationi, partim discipulorum in mu-
tuis concertationibus exercitationi, ante meridiem, ac totidem
post prandium impendunt. Primariae classi praefectus est
Leonhardus Masserius, qui, pridie inchoationis studiorum, ora-
tionem in bonarum artium encomium, cum summa circumstan-
tis coronae gratia, in summo templo habuit. Alteri praeest Do·
minus Nicolaus Lotharingius. Tertiam administrat Lodouicus
Gerardinus. Quarto ordini praesidet Jacobus Morellius Extre-
mum locum occupat Oliuerius ⁴, natione Picardus, qui e colle-
gio ⁵ Parisiensi in Aruerniam commigrauit. Hi probe suo fun-
guntur munere, quo fit, vt longe lateque Societatis rumor cum
illustri Christi gloria propagetur ⁶. Ego quidem S. Lucae euan-
gelium ex professo enarrare pergo cum auditorum benigno
applausu. Certe cumulatissimus in Christi horreum nostris su-

 

¹ per ipsius gratiam addidit Polaticus.

*2 omnibus. lo

3 praeceptores nostros. 10.

*¹* Oliverius Hameleus. Vide supra.t.1¹1,pag. 541.

⁵ collegio nostro. Poma-crs.

ὅ Propageeur scripserat Clayssonius; sed illud delevit Polancus ct restituit,

