254 L1TTERAE QUADRI‘MESTRE'S

dicebat: “hanc horam habetis quiescendi?„ Quod dixisse vide-
tur ne ii fortasse, qui ipsum comitabantur, cum fratres nihil eo
tempore agere viderent, ea re offenderentur: deinde discedens
nos consalutauit, vultu ipso et aspectu facile indicans quam
fratres omnes charissimos haberet. Christus Opt. Max. diutur-
nam ei vitam largiatur vt, eo authore et duce, diuinus in his
partibus cultus, vti adhuc auctus est, sic in dies singulos magis
magisque augeatur.

Jam ad te, Pater colende, aliquando scripsi de Vestibus cae-
terisque magni pretii rebus, quae ad res diuinas rite peragen-
das datae nobis a Principe Cardinali sunt ¹. Verum, quia igno-
ro an redditae sint literae, ob eam rem ea, quae de his rebus
scripsi, hic etiam repetam breui.

Imprimis data sunt vestimenta septem, quibus sacerdotes
sacrum confecturi induuntur, totidemque vestes, quibus alta-
ria conteguntur atque ornantur: omnia haec ex veste vndulata
albi coloris, circumdataque limbis ex veste bombycina cocci-
nea et eiusdem coloris multis sericis ornata fimbriis, Alia item
septem vestimenta totidemque indumenta altarium, omnia atri
coloris, quorum tria ex veste bombycina sunt limbis serici rasi
ornata, itemque eiusdem coloris sericis fimbriis: reliqua vero 4
ex veste vndulata, quorum etiam extremitates fasciis serici rasi
ambiuntur et sericis ornantur fimbriis. Septem praeterea sacer-
dotum totidemque altarium operimenta, ex veste bombycina
coccinea, quorum orae limbis ex holoserico (quod vellutum ap-
pellant) viridi'coloris praetexuntur, et coloris eiusdem fimbriis
exornantur. Datae sunt etiam tres et sacerdotum et altarium
vestes ex holoserico viridi, limbis vero ex veste aurea prac-
textae, quarum fimbriae ex filo inaurato sunt: quatuor etiam
ex veste damascena viridis coloris cum limbis et fasciolis ex
holoserico viridi. Data praeterea sunt tria sacerdotum vesti-
menta ex veste aurea confecta, quorum orae in circuitu, ad lim-
borum similitudinem, quibusdam ex argenteo filo ornamentis
(quae nostri raudus appellant) praetexuntur, quae orarum or-
namenta 70 coronatis atque etiam pluris constarunt. Tria etiam
altarium operimenta ex holoserico quodam purpurei coloris
(quod nOS, quum varias in contextu figuras refert, vellutum

¹ Vide supra, litteras sub n. cotxxxw, positas¹ pag. 153.

