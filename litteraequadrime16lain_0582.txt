576 LITTERAE QUADRIMESTRES

gilat, quam iuuentus magna celebritate ciuitatis ageret, impit-
ram et obscenam fabulam, cuius vel ipsa Ethnicorum theatra
depuderet. Ea, propter insumptas non paruas impensas, cum
prorsus impediri non posset, ne tamen pro sua libidine in ea
dominaretur ac triumpharet tyrannuS, quadragenaria a no-
stris, qui aderant, ipso, quo comoedia exhibenda erat, die in-
stituta est oratio ¹. Atque ad hanc quidem tantus ciuium factus
est concursus, tanta sanctissimorum frequentatio sacramento-
rum, uti tres, qui illi uacarent ministerio, sacerdotes, a prima
luce ad multam noctem, nec quo cibum sumerent, uel omnino
respirarent, aliquantulum otii vix nanciscerentur. Tantus fuit
in re sanctissimae nouitatiS, cum summa admiratione et pieta-
te, in plerisque motus animorum, ut illi, qni iter externi face-
rent, ob geminum populi concursum, quem conspicerent, duas
uideri sibi, alteram ad scaenas, alteram ad templa, ciuitates
confluere praedicarent. Sed Christo laus et immortalis gratia,
qui in tam plausibili daemonis illecebra et lenocinio, ipso uel
inuito, maiorem ac potiorem partem in virtute sna uindicatam
triumphauit. Hinc uero iam in Societatem nostram singularis
eius populi consequuta est obseruantia, maxime sunnni Magi-
stratus erga nos beneuolentia et necessitudo, incredibilis Gu-
bernatoris totius picentinae regionis ² (qui ibi sedem habet) in
nostros hnmanitas, de qua porro hic nihil modo, postea non
remisit sed anxit in dies.

Et cum omnia, quae nostri instituissent, ultro concessit, tum
illud quoque promisit, nihil quod ad blasphemias et in Deum
Diuosque conuitia exterminanda, circumforaneos circulatores
(quod peruersissimum illud genus hominum multum ibi afflue-
ret) pellendos profligandosque attineret, praetermissurum3 sibi
deinceps curam de xenodochio suturam : pro confirmanda
autem inter reliquos adhuc quosdam ciues pace (quam, propter
absentiam quorumdam, qui ad eam desiderarentur, nostri plene

¹ Hoc est: a nostris, qui tum Macerata versabantur, quo die comoedia exhibenda
erat, quadraginta horarum oratio fuit instituta.

Ξ Hunc existimamus fuisse Caesarem Gambara. Derthoner sem Episcopum. de quo
Ouvssmus MANAREUS in Commentario a'e rebus Socz'etatiS, c. lx, ξ 27. ff Vide tamen in
Archivio stort'ro stallano, serie prima, vol. ΧΠ, pag. 398, litteras Petri Strozzi ad Gal-
liae Regem, Maceratae datas 12 Augusti huJus anni 1556, ubi potius sermo videtur fieri
de eo‚qui militiae in Marchia praeerat, quam de Gubernatore‚qui Pontificis nomine
eam regionem administrabat.

