6 LITTERAE QUADRIMESTRES

mum gratularer de felici filiorum tuorum apud nos facta acces-v
sione, nihil ea una re honestius gratiusue esse existimans, quod*
Patri nuntiari aut posset aut deberet3 et cum multa apud nos
extent singularis erga Societatem hanc diuinae prouidentiae
clarissima testimonia , hoc unum inter caetera manifestius⁴
quasi splendere uidetur, quod undique eos eligi uideamus,
quos futuros diuinae gratiae idoneos cooperatores speremus.

Principio ergo hoc tempore ‚ de quo rationem sum redditu-
rus ¹, uiginti sex filiis auctum te scitO, ac proinde auctam etiam
non modice rem Christi, cuius bonitati et clementiae totum
hoc acceptum referendum est; nam praeterquam quod omnes
iis sint moribus, ingenio, artibusque, quae in Societate multo
usui ad summam Christi gloriam esse possint, alia tamen neque
incerta, neque leuia eius rei argumenta colligere liceat, quod
egregia quadam animi firmitate Societatem hanc multi in dies
expetierint sanctaque, ut sic dixerim, ambitione obtinuerint,
atque in ea in abnegatione propria di me ² in obedien-
tia diligentissime exerceantur: ex his duo erant theologi, unus
medicus, duo ex jure pontificio ³ , octo rhetores, septem ex ar-
tium liberalium cursibus: unde semper amplissimi fructus Chri-
sto Jesu obuenire solent: reliqui sex, partim sacerdotes, partim
ministeriis domesticis obeundis quam maxime idonei, vt ex*
tam diuersis granis habeat sibi bonus agricola, Christus Jesus,
suae Societatis foecundum seminarium. Faxit ipse immensa
sua pietate et clementia, vt quam feliciter sementem jactam
vidimus, tam laetos etiam percipi fructus uideamus.

Huic uero quoniam affine maxime est, eos tibi referam, qui
hinc alio amandati sunt. Sexdecim ergo, tum ex iis, tum ex
aliis, qui adhuc apud nos tyrocinium agebant, Simancas missi
sunt (ea est domus probationis seu officina Societatis l⁴). Ex his
quatuor tantum, multis ⁵ in re spirituali factis progressibus, ad
nos redierunt: reliqui partim ibi adhuc probantur militiamque
Christi Jesu edocentur, partim Cordubam, Burgos, Placentiam,-
missos esse certiores facti sumus. Praeter hos, duos Concham,

¹ Verba. italicis characteribus notata. addidit propria manu Polaticus in margine„

ἓ Attrita et abscissa hic charta, vocabuli hujus pars quaedam desideratur.

ὅ Scilicet, juri pontificio, seu canonico. operam navaverant.

4 Verba praecedentia sic a Polanco sunt mutata: Simancas (ea esi domus proba„
tionis) missi sunt.

⁵ Magnis. Pomxcus.

