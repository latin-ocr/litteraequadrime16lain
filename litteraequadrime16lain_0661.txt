ADDENDA lN Tomo SECUNDO 655⁵

⁴confessionum multitudo id pati non potest. Crescit in dies popu-
lus qui ad eas audiendas conuenit. Crescat utinam in omnium
animis spiritus ille ueritatis, qui docturus omnia a Christo pro-
missus est.

Qui detinentur in custodia publica, cuidam ex nostris Pa-
tribus, qui eos adire docereque solet, sua peccata etiam sunt
confessi.

Hodie in nostram domum se contulerunt quidam imprimis
uenerandus sacerdos, qui iam publice concionatur, necnon al-
ter iuuenis theologus, et tertius cui iam artium cursus finitur,
petentes recipi in Societatem atque mitti quo uellemus: ualde
sane z'd cupiunt, ut et multi alii; ueruntamen nec excludi, neque
recipi eos sed detineri spe uisum est. Inter alios duo sunt nobi-
les uiri conquenses, qui Gandiam pergunt, ut ibi securius de re-
bus suis decernant: mirum quam dediti Societati nostrae sint,
cum tamen alter admodum alienus olim fuerit. Qui dedit illis
uelle, det omnibus suam sanctam uoluntatem perficere. Amen.

Valentiae pridie calendas maii 1553.

Tuus in Xpo. seruus

† MARCELLUS.

