ΑΝ. 1556 193

Caeterum etiam qui in vinculis detinentur, siue ob patrata
facinora, siue propter debita, siue etiam alias ob causas, P.
Praepositi opera quotidie J'uuantur, tum in his quae ad animum
spectant, tum quae ad corpus: nam anima longe grauioribus ca—
thenis quam corpus plerumque constricta jacet, daemonis im-
perio subacta, a quibus plerique leuantur, qui pondus grauius
aethna se deposuisse agnoscunt. Inediae aliisque necessitatibus,
siue etiam infirmitatibus, quantum fieri potest, prouidet. Quos-
dam etiam, qui ob exiguam pecuniae summam detinebantur,
quaesita undequaque pecunia liberauit, alios quoque pro viri,-
· bus consolatur et a prauis consuetudinibus redimit, ne simul
cum corporis, animae quoque vita priuentur.

Nuper Vir quidam grauis ac modestus exercitia spiritualia
suscepit, qui cum animas, suae curae creditas, literarum studio
(vt in hac academia plerique solent) postposuisset, cum perspi-
cua erroris huius aliorumque defectuum agnitione ac magno
desiderio respondendi suae vocationi, mutato animo, ad suos
statim reuersus est. Speramus equidem eum exemplo ac doctri-
na non parum et suis et aliis in Domino profuturum. Dirigat
eum diuina clementia in sui laudem et gloriam, vt de sibi cre-
dito grege patrifamilias intrepide justam rationem reddere va-
leat. Accessit etiam his diebus baccalaureus quidam louanien-
sis optimae indoliS, sponte ad pietatem currens, nuper sacris
ordinibus insignitus: jam orsus est exercitia: Vbi magis nobis
innotuerit, fusius scribemus.

Literas indicas, quas postremo a vobis accepimuS, gallico
sermone donatas typis mandari curauimus, vt diuina bonitas¹
magis ac magis innotescat nouitate miraculorum ¹. Eas non-
nulli cum admiratione et stupore graui amplexantur, metuentes
interim ut in nos illa veritatis aeternae verba contorqueantur,
quibus regnum a judaeis tollendum et gentibus conferendum
comminabatur. Concedat nobis Deus Opt. Max. vna cum illis
regno hoc potiri sempiterno.

Haec sunt, Pater obseruandissime, quae Rdae Paternitati
Tuae scribenda occurrebant.

Lutetiae, 27 Aprilis 1556.

¹ Harum Indicarum litterarum gallice hoc anno Parisiis editarum non meminere
bibliographi.

T. 1v. 13

