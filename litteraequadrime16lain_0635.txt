AN. 1556 ¹ , 629

, ribus erogent3 denique vitam, quam incaute se vixisse fatentur,
in melius commutent. Amant vehementer patreS, vellentque
eorum iudicio rem omnem suam familiarem distribuere atque
in eam rem dant operam et urgent ut fiat.

Aliquot iam annis inter duos ex primoribus huius civitatis
fuerat suborta lis super re non minus gravi quam periculosa, ’
quam multi hactenus conati sunt rescindere, sed frustra. Ten -
tarunt rem quidam cx patribus, implorato auxilio divino: votis
respondit eventus, quod cedat in Dei gloriam. Nam non solum
distracta controversia est, qua plenum erat omne forum, sed in
summam gratiam redacti, benigno congressu mutuis amplexi-
bus familiaribusque alloquiis in his nostris aedibus propensam
alter in alterum animi voluntatem testificati sunt.

De sarraceno cum sumendum esset supplicium, divina ope
eflectum est, ut ad fidem nostram conversus ac baptizatus pie,
ut apparuit, ac christiane ex hac vita migravit.

De schola breviter; praeter auditorum numerum, qui in dies
augetur, non sine profectu et spiritali et literario die beatissimi
Lucae ex fratribus unus publice orationem habuit in commen·
dationem scientiarum: placuit supra modum. Orationem se-
quutae sunt disputationes dialecticae, quae praelo mandatae
variis in locis affixae sunt. Perstant in disputandi exercitatione
iuxta praescriptam in regulis formam. Qui vero latine student,
dicendo et componendo se exercent. Cedunt omnia feliciter,
Christo auspice, cui sit gloria.

Tragoedia acta est, nec defuere qui ad confessionem confu-
gerint commoti miserando Euripi exitu; nam id erat tragoe-
diae nomen, quae mortis atque inferni imaginem adumbrabat.

Haec se offerunt scribenda. Patres et fratres recte valent,
Christo gratias. Suum quisque munus curant diligenter. Peti-
mus suppliciter precibus P.tiS tuae tum etiam patrum ac fra·
trum adiuvari, quos omnes in Christo Jesu Valere optamus ve-
hementer.

Cordubae, pridie calendas Januarii , anno 1556.

Ex commissione Ρ. Alphonsi LopeZ‚
P. T. indignissimus filius
et servus in Domino,

† Azssvssno. †

