ΑΝ. 1556 95

totas fere noctes in oratione peruigilans, sacro vulneri domi-
nici lateris inclusa, illhinc Vltimum sperans remedium: dum
hoc modo se praeparat, ecce aduenit plenissimus iubilaeus‚ per-
ficit confessionem, achpit absolutionem, quam spero fore ad
maximam Vitae reformationem et veram proximorum aedifica-
tionem.

Dominus Prouisor ‚ locum Archiepiscopi tenens , in his
omnibus auxilium nobis praestitit, contradicentes compescen-
do, animando vicarios et ecclesiarum rectores ad seruandas
synodales archiepiscopatus constitutiones in explicanda do-
ctrina christiana aliisque rebus, quas sanctis statutis habent
obseruandas3 exhortando sacerdotes, vt sic ministerium suum
exerceant, ea loquantur et operentur coram hominibus, vt vi-
dentes glorificent Patrem, qui in coelis est, si qui vero auxilii
egentiores videntur, hos ad aliqua spiritualia exercitia exhor-
tando, et cum opus est sententia praecipiendO, quod quidem
‘non fuit sine magno fructu; suasit enim haec ipse non solum
verbo sed etiam exemplo: consueuit namque simul ipse cum vi-
sitatore huius ciuitatis octauo quoque die confiteri Patribus So-
-cietatis‚ celebrare autem frequentius quam dominicis et festis
diebus, quod est satis nouum munera publica gerentibus3 neque
his tamen idcirco in vllo deficientes, sed ipsa potius pia ac di-
ligenti feruentique charitate exequentes, et in ipsis plus tempo-
·ris solito impendentes. Infirmorum denique pauperum solici-
tam curam gerit, visitando hospitalia in quibus iacent, sub-
ueniendo necessitatibus et subleuando labores illorum. Quos
etiam nostri saepe, quoad possunt, iuuare conantur, partim
exhortando, partim confessionibus, dirigendo ministros, quod
multum conducit vt patienter et pie suo quique fungantur mu-
nere: partim mittendis aliis multis nobilibus et plebeiis, qui iu-
uent ministros singulis vicissim hebdomadibus aut diebus: in his
omnibus se mutuo ad meliora accendunt: haec cedunt in proxi-
morum aedificationem et in Domini nostri gloriam. Sit illi sane
immensa in saeculorum saecula. Amen.

Datum Hispali, 12 calendas Februarii anno 1556.

Vflss pm seruus inutilis in Christo,

,Γ

JoANNEs XUAREZ.

