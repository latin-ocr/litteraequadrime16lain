AN. 1556 129

bus hic uiuendi modus maxime probatur opereque confirmant,
ex quo non parum emolumenti ad reliqua reipublicae membra
peruenturum arbitramur. *Caetera huius generis praetereo; nec
commemorare aggredior numerum eorum, qui Patribus no-
stris confitentur, cum enim in dies crescat, Dei beneficio, cer-
tus numerus assignari non potest. Hoc tamen confirmare pos—
sum, in Natali die Domini ducentos homines, pluresque in
Beatae Virginis Purificatione in ecclesia, in qua nostri Patres
celebrant, sacramentum ¹ sumpsisse.

R. Pater Dr. Loarte ² interpretatur Evangelium Diui Mat-
thaei in templo maiori ³ huius urbis, ternpore pomeridiano,
maximo cum applausu, vixque dici potest quantos in italica
lingua fecerit progressus ex eo tempore, quo hic apud nos com -
moratur, adeo ut liceat nobis augurari ⁴ breui posse publice
concionari, quamquam id etiam nunc efficiat: nam ita legit, ut
lectio nomine tantum a concione differre uideatur; in ea siqui-
dem uitia acriter insectatur, in foeneratores, qui plurimi hic
sunt, uehementer inuehitur, ad morum denique probitatem
omnia ⁵ dirigit.

Idem hactenus legit ‘³ doctrinam christianam, in collegio
nostro, scholasticis, diebus veneris: modo tamen, nonnullorum
ciuium rogatu, incoepit eamdem interpretari in aede Diuae
Mariae, quae haud procul a collegio nostro distat, ut sic non
solum scholasticorum, uerum etiam onmium, qui interesse uo·
luerint, saluti consulatur.

Ρ. Joannes ⁷ octauo quoque die concionatur in xenodochio
quodam, in quo etiam a nostris fratribus frequentes fiunt cohor -
tationes, qui diebus dominicis, dum uacant, illuc se conferunt,
consolaturi pauperes illos, qui maxima afficiuntur laetitia, dum
tempus aegritudinisque dolorem, nostrorum fratrum spiritali—
bus colloquiis fallunt.

¹ eucharistiae sacramentum. Potmcus.

‘-' P. Gaspar Loarte.

3 in summo templo. PomNcus.

⁴ coniicere. Io.

⁵ omnes. Io.

⁰ explz'cauz't. Io.

'¹ Fuere hoc anno Genuae P. Joannes Baptista vlola et P. Joannes Catalanus, qui
>etiam Castellanus dicebatur. Sermo autem hic esse videtur de illo; hic enim litteras

domi docebat; ille Collegii superintendens erat et consuetis Societatis ministeriis ope-
ram dabat.

T. 1v. 9

