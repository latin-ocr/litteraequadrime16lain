AN. 1556 341

mentum diebus solemnibus frequentant. Aliquot octauo quoque
die poenitentiae synaxeosque sacramenta repetunt. Res erat
hic audita vix vnquam‚ nunc magis ac magis increbrescit.
Quaedam Sacramentaria ac Lutherismo prorsus infecta, nihilo-
minus sacramenta humano timore absque fide frequentans pro
more fidelium, idque annis non paucis, nunquam alteri ita
integre ac mihi confessa, per me absoluta, vere catholica nunc
viuit. Altera, quae quatuor annos duo peccata rubore conticue-
rat, semper confessionem mutilam peragens, mihi cum vberri-
mis lachrymis syncere ac integre confessionem fecit. Quaedam
sacerdotis concubina, e qua tredecim liberos sacrilegus ille sus-
tulerat, mihi confessa est cum fructu poenitentiae. Aliae con-
cubinae canonicorum mihi confessae vitam infamem in castita-
tis studium commutarunt. Non pauci Vtriusque sexus, enormi-
bus criminibus obnoxii, horridas sordes animis, confessionis
antidoto a me subministrato, expulerunt. A confessis restitutio-
nes haud leuis ponderis et factae sunt et fiunt. Certe noua re-
rum facies in multorum familiis euangelici ministerii energiam
arguit.

Aegrotantium aedes consolandi ergo frequento. Adolescen-
tulis, hospitis mei alumnis ¹, operam meam, quatenus per otium
licet, tum in moribus, tum in literis impendo, qui singulis men-
sibus ex meo omnes praescripto confitentur, et aliquot, me sua-
sore, nunquam prius sacramento sumpto, Corpori Dominico
communicarunt.

Lachrymae et suspiria in confessionibus et concionibus fre-
quentantur. Jurandi, jurgandi, Deumque id genus vitiis offen-
dendi, mores corruptissimi, abolentur: piae consuetudines sen-
sim inuehuntur, dissidia dirimuntur, paces conciliantur. Bene-
dictus Deus pro immensis ac innumeris beneficiis suis.

Societatis aduentum diebus singulis praestolamur, cui do·
mus vicina praeparatur in habitationem, donec Collegium no-
bis erectum sit ab Episcopo. Haud dubito quin, colonis numero
accrescentibus, agricultura illa euangelica indefesso sudore et
exerceatur et promoueatur, vt messem maturam in horreum
Dominicum convehendam terra Aruernorum pariat.

Vt quadrimestres proximas anticipaui, ita hasce aliquot die-

¹ Vide supra, t. 111, pag. 638.

