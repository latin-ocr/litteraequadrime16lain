582 LITTERAE QUADRIMESTRES

nollet collegio discedere, in sanctissimis deliciis putare uisus est,
uel re magis ipsa ostendit, ante [discessum] , uilioribus nostris
sacrificiorum uestimentis ac calice, in domestico nostro, licet
inornato ac paupere prorsus sacello, rem diuinam facere; eaque
peracta, pronunciatis illi sub discessum ab uno studiosorum ali-
quot uersibus‚ incredibili perfusus iucunditate, post paterne
omnes amplexatos discessit.

In plerisque R. Augustanum Cardinalis ab Imola ⁸ imitatus
expressit. Hic non ita multo post illius profectionem successit.
Totidem et ipse, in templo alteram, atque in aula cum ampla
et illustri familia alteram, conciones audire, ex nostris aliquot
suae mensae adhibere , singulos quosque in sinum et paternos
amplexus excipere uoluit; atque dum nonnullos diutius inter
brachia retineret, alios patris, alios fratris, alios filii nomine,
insigni pietatis et amoris significatione, compellauit.

Ducis Vrbini coniux ², cum duabus filiis et magno satis co-
mitatu, cum religionis gratia et votiuae peregrinationis huc
uenisset, ipsa et filiae et reliqua omnis simul clientela nostros
sibi adoptauit confessarios.

Atque idem pari erga Societatem beneuolentia egerunt
R. Marchiae siue Piceni et Firmianorum gubernatores aliique
primarii uiri, quotquot ferme aut ex itinere huc diuerterunt‚
aut dedita opera uenerunt. Magnam uero laetitiam et uolu-
ptatem percipiebant, ubi hanc ecclesiam a Societate nostra ad-
ministrari tanta sedulitate intellexerunt.

ln ea conciones quidem fiunt, quando per caetera licet
officia, et peregrinorum frequentia id patitur, aut eas adue-
nientes principes atque optimates postulant. Lectiones ex sa·
cra Scriptura singulis quibusque festis diebus ac dominicis,
casus autem conscientiae, iis exceptis, per reliquos dies hebdo-
madae praeleguntur. In oppido et xenodochio frequentes no·
stri adolescentes concionati sunt. Lauretani iuuenes societa-
tem quamdam inierunt et praeceptis de uitandis maledictis ac
blasphemiis, de componendis inter se discordiis, de frequen-

 

¹ Hieronymus Dandini. Caesenas. “Julio 111 Pontifici a secretis fuit, a quo Senato-
riam purpuram obtinuit sub titulo S Matthaei in Merulana 1552„ vulgoque illi Cardina-
lis Imolae cognomentum adhaesit. . Obiit M.D.LVIIlI. Aetatis L.,. Ueneria, Italia
sacra, t. 11, col. 643644.

2 Victoria Fa1·nese.ot1vnmus MANAREUS, l.c.‚ ξ 7.

