ΑΝ. 1556 2Οὸ

consiliis et doctrina pro eorum spirituali profectu conseruan
dis, necnon in fauore (vt vires dabant) nobis impendendo, vt
nec maledictis conuiciisque maximis frangerentur, nec pericu-
lis eorum vitae imminentibus (prout caeterorum erat rabies)
terrerentur, neque a solita sacramentorum frequentia, quam
ipsis pluries concionatores (quod dolendum quidem est) et pu-
blice et priuatim , non sine eorum opprobrio et contumelia et
populi in eos concitatione, dissuasere, averti vllatenus potue-
rint. Corroborant omnia haec, attenta mente perpensa, denuo
accedentium fidem3 eorum autem, qui in tentatione permanse-
runt fortes, adaugent: iniuriae, quas nobis et exilio reuersis
passim inferebant, contumeliae et conuicia, quae nobis per uias
et plateas palam et impune faciebant, iam ex parte cessarunt:
neque enim crux Christi omnino deserit nos: vtinam ejus fru-
ctus vberrimos capessamus.

Praeter haec nonnulli spiritualia fecere exercitia intra no·
stros parietes, et nunc sacerdos quidam theologus ea domi re-
cipit, aliique eadem facere exoptant, quod mirum quidem est
pro temporis injuria. Quidam recipi elapsis diebus desiderarunt3
attamen ipse, cum meac tunc essent partes, (quia pro eorum ex-
perienda constantia ita Visum fuit expedire), ingressum distuli:
nonnulli etiam nunc id efflagitant. Duo admissi sunt, quorum
alter in grammatice versatus est, alter ad ministeria tempora-
lia fuit receptus, licet eadem et primus semper subire paratus
sit. Caeterum foris tradita etiam sunt spiritualia exercitia tam
religiosis quam laicis, inter quos fuere duo fratres ex obseruan-
tia Beati Francisci, qui mediocriter profecere. Multae etiam
moniales cuiusdam coenobii Beati Dominici (quod primas tenet
in hac vrbe) exercitatae sunt: id prius a nobis earum Provin-
ciali praeposito (qui signa dilectionis nobis maxima ostendit
atque inter collata sibi a Domino reputat beneficia, quod sibi
subditae moniales aliquando a quopiam nostrum visantur, et
in spiritualibus instruantur) magnis precibus efflagitante: in
tantum autem spiritualis harum sororum profectus excreuit, ut
et mirentur qui id norunt, et qui illis Pater exercitia tradidit,
magnam inde occasionem glorificandi Altissimum acceperit3
atque ex hoc odor optimus in vrbem dispersus est. In aliis etiam
sororum coenobiis proficiendi per nos in spiritualibus faculta-
tem noui nonnullas expetere; sed cum negotium hoc, licet pro-

