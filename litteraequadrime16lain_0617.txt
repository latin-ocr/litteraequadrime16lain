AN. 1556 011

rum sentinam expurgare contendunt; atque etiam ne memoria
fallat, peccata scripto adnotant. Quid de his loquar, qui, licet
adolescentes sint et tantae rei parurn capaces videantur, ad
sacrum tamen Christi corpus sumendum tanta pietate et reve-
rentia veniunt, ut ctiam senes in sui admirationem rapiantur,
quae (sic) hi suo non movent exemplo? Certe parentes ipsi, dum
liberos suos, quos ocio antea turpissime marcescere ac totas
noctes totosque dies alea ludere viderant, ita iam immutatos
observant3 civitatem dicunt Societati perpetuo mancipatam ac
devinctam esse debere, cuius opera sanctissimis disciplinis
exornatur et in primis pietate honestatur. Ex discipulis aliquot,
spectatis moribus ac praeclaro praediti ingenio, in Societatem
admitti cupiunt, ex quibus adolescens quidam, insignis cuius-
dam doctoris filius, vehementius contendit et ut recipiatur
efflagitat: et licet eius parentes bono filii desiderio pro virili res-
titerint, tamen victoriam, ut speramus, assequetur.

Haec sunt, Rde Pater, quae de novi huius Collegii fructu di-
cenda in mentem venerant; quare si illud unum adiecero, finem
faciam. Quamquam maior pars ac melior huius civitatis Col-
legio impensissime favet, tamen (ut supra dictum est) non de-
sunt qui in necem nostram conspirent, quique Societatem hinc
ita extirpari et funditus tolli desiderent, ut ne vestigium quidem
eius memoriae supersit, sed diffidere non possumus, ubi fautor
et adiutor est Christus, immo potius fore confidimus, ut etiam hi
divinae gratiae hamo aliquando capiantur, qui eiusmodi contra
Societatem moliuntur. Quod ut facilius fieri queat, utque Col-
legii huius opera plurimum Sponsae Chri. Ecclesiae, decoris ac
pulchritudinis accedat, te, pater amantissime, obsecramus ut
huius Collegii in sanctis tuis sacrificiis et orationibus sis memor.v
Nec enim dubitamus hoc Collegium tuis imprimis ac deinde pa-'
trum omnium atque fratrum precibus plurimum adiutum iri.
Vale, pater optime, nosque perpetuo commendatos habeas.

Datum Syracusis, pridie calend. Decembris 1556.

Perquam ΗΜΘ Paternitatis tuae servus inutilis,

ΜΙΕΗΑΕΙΗ ANGELUS LAssAccus.

Alia mmm in quarta pagina: † C. Siracusa. Pridie Calend.
Decembris 1556. ’

