AN. 1556 145

illis mors impendisset, vt aliquo ex suis molestiis angustiisque
leuarentur Patrum solamine ¹.

Accedunt etiam multi frequentissime ad Patres, consilii ca-
piendi gratia, atque animos, moerore aerumnisque afflictos ac
confectOS, releuandi, recreandi atque reficiendi. Multas quoque
confessiones generales audiuerunt Patres, alias annorum de-
cem, alias Viginti, magna quidem poenitentium consolatione et
gaudio: iidem Patres multis, qui spem fere omnem amiserant,
opem tulerunt, summaque charitate auxiliati sunt: qui homi-
nes, vbi Patrum consilia sunt secuti, eorumque remediis usi,
multi sunt calamitatibus et angustiis liberati, multaque conso-
latione et laetitia affecti.

Hoc praesertim de quadam nobili matrona dicendum esse
existimo, quae, Patrum consiliis obtemperando, se magis impii
ac crudelis mariti gladio interfici malebat, quam summum
Deum offendere turpiterque agere: quam tandem Deus sua pie·
tate ac clementia ex illius foedissimis manibus mirabiliter eri-
puit, eaque angustia et afflictione liberauit: quae modo cum
aliis, eiusmodi calamitatibus et tribulationibus per Patres libe-
ratis, nomen Societatis praedicant propagantque3 qua fama ac
rumore multi impulsi accedunt ad Patres vt sua peccata conti-
teantur, et in hoc frequenter occupantur. Dederunt praeterea
operam vt mulier quaedam, quae per duos annos in peccatis
fuerat, maxima illorum, qui eam nouerant, aedificatione exiret,
vtque patres filiis, matres filiabus, aliosque permultos cum suis
inimicis conciliarent.

Reliquum est vt R. Paternitatem tuam certiorem de schola·
sticorum numero fructuque faciam. Numerus porro scholasti-
corum non est satis frequens, propter morbum, qui in hac fuit
ciuitate. Sunt enim 55: crescit tamen, atque in dies augetur nu-
merus. Fructus autem est magnus, maiorque fuisset, nisi haec
calamitosa tempora obstitissent: nam ex iis, qui superiori anno
primae classis praeceptori operam dederunt, quinque sexue
publicas lectiones ² audire coeperunt. Ex iis autem alii iuri ci—
uili, alii philosophiae operam sedulam nauant: qui, etsi artium
hoc anno cursum agere coeperint, accedunt tamen ad colle-

¹ Vide POLANCI chronicon, t. v, pag. 157, n. 449.
² “lectiones publicas universitatis (patavinae)„ PoLANcus, l. e.. pag. 159. n. 251.

Τ. ιν. ιο

