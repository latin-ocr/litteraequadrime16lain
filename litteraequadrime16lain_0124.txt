118 L ITTERAE QUADRIMESTRES

(lauit, imo quibus dubitandum nihil est, quia illud animi de So-
cietate ab illo του ἕουληπαιδίκου ¹ concepti extortum fuerit, prae·
sertim cum Dominus Aloysius ² tantis paternis commendatio—
nibus commendationis cumulum addiderit: at illum qui tanto
pontificatu haud mores prae se fert indignos, forsan credendum
erit se sui dissimilem ostendisse? id est, ut ego interpretor, ab
humanitate sua degenerasse? haudquaquam. Nam qui paulo
ante R. P. Rectorem ea humanitate, quae singularis est, com·
prehenderat; qui dixerat haud inuito animo Romanos patres
fuisse uisurum, si eum Roma proficiscentem adiissent (excu-
sauit autem pater uestra negocia); qui dixerat nil fore tam
difficile, quod, si sibi pro nostro patre fuisset faciendum, non
facile uisum esset; quique multa pollicitus erat, quae non me-
diocre beneuolentiae argumentum indicauerant; eum tantorum
principum commendationes recepisse, nihil est quod dubite-
mus: quibus omnibus uelit ipse Dominus aucthor omnium feli-
cem exitum concedere.

Ne autem silentio meo pereant, quae circa confessionis et
communionis sacramenta perfecta fuerint (perire quidem uide-
rentur taciturnitate mea, nulla de illis mentione celebrata, apud
homines, qui externis modo capiuntur, sed non apud eum, qui
corda scrutatur), scias uelim breuiter quaedam, cum uix
omnium summam absque lectoris fastidio a me scribi possint.
Cum egestas tantas interdum uires expromere soleat, ut etiam
fortissimum quemque sibi subiiciat, mente deturbet, ac facile
humanum genus ad latrocinia conuertat, et ad quaeuis nefanda
facinora captiuos suos perpetranda compellat, mirum est quam
ignauitcr in uetulam quamdam iam uiribus effetam se gesserit:
respiciat, obsecro, R. Paternitas Tua quam fortissimo sub duce
militamus, qui cum nos cum spiritualibus inimicis praelium
ineuntes gloriose tuitus esset, cum sit ipse uictor omniumque
furorum refractor‚ uictoriae palmam nobis concedit. Mulier igi·
tur, cum in tanta horum temporum caritate adeo molesta pre-
meretur egestate, ut pane etiam destituta, unde et sibi et uni-

¹ Haud facile est decernere quid tandem legendum sit an τοῦ, auv vero τὸν vel τό;
quidquid autem sit, nec sensum nec syntaxim satis capimus. Sermo tamen videtur esse
testimonii a Cardinale de Este dati, quo animi erga Societatem sui sensa exprimebat.
² Aloysius de Este, Herculis filius.

