584 LITTERAE QUADRIMESTRES

praecedentes joannis Cambari litterae a P. Polanco emendatae ¹.

,Γ

Pax Christi etc.

Quae praecipua ad Picentium siue Marchianorum salutem,
post literas quadrimestreS, proximas, pro benignitate sua.
nostrorum tenui opera et exiguo ac contempto instrumento,
Deus operatus est, ea tibi, ΗΜ P„ paucis significabimus. Ab
iis autem sumemus initium, quae in finitimis gesta sunt propin-
quis urbibus atque oppidis.

Ea quidem est apud Picenses de Socz‘etatss integritate existi-
matio: z‘dflm'timorum populorum eius apud se tenendae desi·
derium, ut obtestari atque obsecrare nunquam desinant, vt ali·
quis ex ea ad se mittatur. Omnibus uero satisfieri a paucis
omnino curn nequeat, iis potissimum consulendum esse duxi-
mus, quorum maior id necessitas exigere, quique certiorem
uberioremque fructus expectationem polliceri uiderentur.

Primum itaque a Macereto Picentium auspicati metropoli,
eo tres profecti ex nostris, praeter habitas sacras contiones,
praeter doctrinae christianae pro more Societatis lectiones,
praeter auditas infirmorum firmorumque multas de peccatis
confessiones; composita sunt inter seditiosos inueterata non· ..
nulla dissidia, reparatum diuersorium pauperum siue xeno-
dochium, per incuriam ruinosum et occlusum iam pridem ae·
grotis3 instaurata et coacta denuo B. Hieronymi quaedam
societas, quam principes ciuitatis illius ciues iam olim, ad
magnum pauperum, tam salutis corporum quam animorum
praesidium, inierant: sensim uero dissolui ac dirimi sustinue-
rant, talis scilicet alicuius ad eam seruandam authoris penuria,
qualium ea fuerat authoritate conflata. Qui igitur in tanto pie-
tatis opere et sibi et pereunti proximo deerant, magno id nunc
pro nostrorum praescripto religionis ardore repetunt, statas

¹ Omnia, quae italicis characteribus exhibentur, sunt manu ipsius Polanci exarata.

