ΑΝ . 1556 457

mirifice delectantur ac excitantur; quod spero fore. Scholastici
primae et secundae classis faciunt quamplurimos uersus latinos
et graecos, aliasque orationes et declamationes componunt.

Proximis diebus, ex primariis, parentum consensu (ut moris
est), ad nos se receperunt, unus ex ueteranis, alter uero ex me-
diocribus, hic erat nepos, nescio an ex fratre, Magistri Gaspa-
riS, Eborensis Decani atque Archiepiscopi Goae ¹, quos secutus
est alius ex praecipuis secundae classis: hic et nobilissima fa-
milia natus, et optimo praeditus est ingenio. Atque alii non de-
terioris conditionis idem facerent, si potestas daretur.

Nec hos solum fructus nostrum hoc collegium Christi bene-
ficio tulit; alii enim multi ad alia se contulerunt coenobia, et
quamplurimi alii sunt tam modesti tamque spectatae adolescen-
tiae, ut nihil supra. Quod quidem uix sine magna consolatione
referre possum. Multa quidem de horum modestia optimisque
moribus paternitati tuae possem scribere : tamen quia longius
quam putaram produxi sermonem, tanturn scribam quod mihi
proximis diebus quidam de nostris discipulis narrauit, quem
cum quodam die laetitia elatum ² intuerer, nouitas rei me ad
exquirendam laetitiae causam excitauit: is respondit se non
posse non incredibili gaudio perfundi ea potissimum de causa,
quod eo primum die diuino ac splendidissimo Christi Opt. Max.
conuiuio interfuisset, et quia praeterea cum eodem die domum
recta tenderet, quemdamque alium maledictis lapidibusque se
insectantem amice increparet, rogaretque ut ne id faceret, ab
eodem est in facie acriter percussus, tanto gaudio mihi refe-
rebat se Dei munere patienti animo illud tulisse, ut ejus animus
laetitia et gaudio exultare et liquefieri uideretur. Multa alia hu-
jusmodi, ne longior sim, de industria praetermitto. Faxit Deus,
qui prima haec uirtutis fundamenta in his, quos suo pretiosissi-
mo sanguine redemit, dignatus est jacere, absoluere ac perfi-
cere. Amen. ,

Non mihi silentio praetereundum censeo quod jam sere ex
memoria exciderat: nempe antliam, siue puteum, ingentis alti-
tudinis in nostris hortis esse apertum inuentamque maximam

 

 

¹ Post Joannem de Alburquerque († 1553) electus est in Goensem Archiepiscopum
Gaspar Leam de Pereira, qui tamen sedis possessionem non adivit ante annum 1560.
GAMs.

² maxime laetum.

