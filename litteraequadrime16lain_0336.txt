330 LITTERAE QUADmMEsTREs

gno nos applausu excipientes. Plerique alii ad nos uenerunt,
ad quOS, propter uestium defectum, non poteramus prodire.
Hactenus enim ob id delituimus inclusi monasterii claustris,
imo initio ne cubiculum quidem poteramus egredi, propter
continuum concursum uulgarium hominum, qui exploratum
ueniebant nostram libertatem (sz‘c).· hactenus in dormitorio
monachorum, cum monachis et aliis quibusdam laicis, cellas
nostras habuimus. Quapropter continuum concursum hactenus
passi sumus, eodem loco pransi sumus, eadem culina usi, cum
maxima seruitute. Speramus in Domino aliquando his quoque
dari finem, quamuis nullam aut paruam apparentiam uideam
recessus monachorum, eo quod non completam habeant suam
petitionem apud Regem.

Praeterea eleemosinas nonnullas a praefatis amicis acce-
pisse nos, silentio praeterire non possum. Tria enim uasa cer-
uiciae‚ cum primum uenissemus, sunt nobis oblata: uini ali-
quot pocula: gallinae quatuor; duae ab aliis: pisces et carpio-
nes quatuor: ab alio pars magna salmonis: quibus omnibus
apparet nos non ab omnibus esse contemptos.

Quoad aedificium ‚ satis amplam habemus domum pro nobis
imo uiginti personarum capacem, si modo illam haberemus
liberam: facile quoque aptare est locum nouitiis‚ et hoc paucis
expensis: culina breui absoluetur, refectorium, classes ex or·
cline sequentes quatuor magnae et pulcherrimae, quae, demptis
ligneis aut uitreis fenestris, ferme sunt absolutae, quarum tres
possunt facile comprehendere ducentos scholasticos: templum
nostrum egregium, sed paruum, chorum tamen habens luci·
dissimum, quod quidem suo tempore facile ampliari potest,
applicando uidelicet quemdam monasterii ambitum; verum
istud nobis hoc tempore abunde sufficit.

Frequens est populus in audiendis sacris, etiam praeter ex-
pectationem, tam catholicus, quam Usciticus ¹. Ad Regem in
principio ² Maii omnes adiuimus, ad quem, osculata primum
manu renitentis, Suam Maiestatem sum affatus his aut similibus

¹ Goissonii librarius scripsit Usciticss verum aut ipse aut alius supra postremas
duas litteras apposuit a, ubi apponendum esset u, ita ut legatur UsciticaS.

2 Hic librarius exarare incepit verbum d[ie], <patio relicto ut apponeretur nume-
rus5 quod tamen spatium implevit manu propria Goissonius scribens in principio

