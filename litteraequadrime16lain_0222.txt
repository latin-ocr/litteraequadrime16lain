216 LITTERAE QUADRIMESTRES

graeca coepta sunt extraordinario tempore explicari z nam
quae in scholis declarabantur , a singulis tantum in suis
gymnasiis percipiebantur. At nunc dialectici, theologi, physi-
ci, coenobitae ad discenda grammatices rudimenta et Home-
rum conueniunt. Rhetorici orationes publice pronunciant et
carmina in honorem Diuorum et rerum honestarum laudatio-
nem tanta omnium admiratione, ut nonnulli sibi persuadere
non possint composita a discipulis. ⁷

Censor Academiae a Rege missus, cum esset nostras scho-
las invisurus, nullos secum praeter domesticos adduxit, vt si-
gnificaret se nullam in nos habere potestatem. In primo gymna-
sio, 2.⁰ et 39, soluta oratione latina et graeca et carmine, in
aliis vero superioris gradus, disputationibus inter discipulos
habitis eius aduentus fuit celebratus. Biduo audiuit praecepto-
res, cui tantum placuerunt et discipuli, ut Patri Rectori dixerit
scribendum sibi ad Regem esse, quia quae vidimus non possu-
mus non loqui, et sicut audiuimus sic vidimus. Desiderabat ille
ne nostri auditores, ad superiorem Academiam ituri, aliorum
consuetudine inficerentur. Nobis se amicissimum ostendit. Nec
te etiam, Reuerende Pater, ignorat, quod aliquando Romae
fuerit. Eius nornen est Baithasar de Faria.

In alio item hominum genere dignatus est Deus Opt. Max.
nostra opera uti in iis, quae ad suum honorem spectarent, quo-
rum illud vnum est, quod cum duo diuersarum scientiarum do-
ctores, quos vulgo lectores de prima dicimus, in claustro, qui
est apud eos consilii capiendi locus, cum Rectore et quibusdam
doctoribus de sessione contendissent, eo iniuriarum venerunt,
ut etiam publice non tantum contumeliosis verbis se lacessiue-
rint3 quod omnibus patuit propter dignitatem personarum, et
excellentiam doctrinae3 et pertinaces in odio usque adeo persti-
terint, ut Vnus confirmauerit se ex hac regione discessurum,
nisi alterum docendi munere abdicatum videret: quorum simul-
tates Patris Rectoris studio, Christi adminiculo, sunt extinctae.
Nam modo vnum, modo alterum conueniente, et crebris collo-
quiis ad concordiam excitante, eo loci venerunt, ut eo die, quo
iubilaei indulgentia fruendum esset, ambo ad nostrum collegium
matutino tempore confitendi gratia accesserint. Habuerunt
Ρ. Rectorem, quod ita cuperent, reuersionis socium. Fuit hoc
ciuibus summopere gratum, maximeque literarum studiosis.

