008 Lirrfflmss QUADRIMEsTh‘FS

salus non minori curae illi esse videatur atque propria. Verun-
tamen (quia ut ille ait) publica virtutis per mala facta vla est,
non desunt qui Societati detrahere conentur; sunt qui moliun-
tur insidias, et faces nobis perpetuo intentant; quando autem re
nihil efficere valent, maledictis tamen et convitiis nos laces-
sunt3 quantoque manifestius oleum et operam se perdere co-
gnoscunt, tanto acerbiore invidiae rabie excruciantur. Unde
et quidam Presbyter, grammatices professor, quibusdam car·
minibus, quae scholae valuis affixa inventa sunt, gravissima no-
bis mala interminari non est veritus, et nisi mox hinc fugam
arripuerimus, fore, inquit, ut brevi summo cum dedecore et
forsitan vitae dispendio detrudamur. Is autem, quamvis eius rei
auctorem se fuisse dissimularet, tamen diu latere non potuit.
Cum enim saepius contra praeceptores Collegii, ac praesertim
studiorum exactorem mussitaret, eo quod in oratione, quam
pro studiis renovandis in scholis coram Episcopo ac primatibus
civitatis habuit, verba nonnulla Laurentii Vallae, quae ad grae-
cae linguae dedecus faciebant, improbasset, haec, inquam, cum
saepius ille contra Collegium una cum suis familiaribus iacta·
ret, facile cognitus est fuisse versuum, quorum iam memini-
mus, auctor; quapropter Episcopus eum in vincula coniici ius-
sit, sed paulo post Patris Philippi precibus eumdem dimisit. Ex
his profecto quam charum sit optimis quibusque hoc Societatis
Collegium haud difficulter colligi potest.

Illud etiam addam, quod torpescentium pectora ad pietatis
studium non mediocriter diligentia aeditui nostri et studio in
apparandis altaribus, atque adeo pro temporum vicissitudinibus
variandis templi ornamentis, excitantur, et paulatim, suadente
eodem, promoventur et in recte sancteque vivendi amorem il-
liciuntur: sic ¹ bonorum numerus mire locupletatur et ornatur.
Qui octavo quoque die ad confessionis et Christi corporis sa—
cramentum accedere solent, iam centum enumeravimus, so-
lemnioribus vero festis plus minus ducentos, nec raro accidit
ut nobilissimae civitatis matronae Christi charitate accensae ac
inflammatae, despectis maiorum stemmatibus, corporis orna—
tu et fucis abiectis, voluptatibus longe fugatis, se pietati devo-
veant, et conscientiam suam perfecte ab omni culpa vel in pue—

l Ms. si.

