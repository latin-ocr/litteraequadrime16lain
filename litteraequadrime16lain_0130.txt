. 124 LITTERAE QUADmMEsTREs

nistrauit, ut non tam humano quam diuino consilio uti potuisse
uideatur, ac nostros fratres ita distribuit, ut singulis quibusque
paroeciis duos praeficeret, quibus doctrinam christianam do-
cendi munus incumberet. Nec res haec frigide instituta est
atque suscepta: singulis enim festis diebus, cum dominicis,
paroeciae omnes, campanae pulsu, quae est in aede Beatae
Mariae maxima, praemoneri solent, praemonitaeque, cum
maioribus, tum etiam minoribus per vicos circumlatis campa-
nis, pueros omnes aduocant. Quorum tantus est in hac ciuitate
numerus, vt in his paroeciis trecenti, in illis quingenti, in qui1
busdam multo etiarn sint plures. Hem (totus acclamat cum ad-
miratione populus) quam ab ea, quae iam olim erat, diuersa est
nostra nunc ciuitas! quam noui mores! quam inusitata institu-
tio! O foelicem (aiunt prouectioris aetatis homines) infantilem
nunc aetatem, quae talem a primis uitae rudimentis ab hisce
professoribus doctrinam est haustura! cur et nos non repuera-
scimus? quorum etiam non exiguus numerus audit prima doctri-
nae christianae elementa: sciscitantur, lectione absoluta liben-
ter, si quid forte sit, quod non satis inter audiendum percepe-
rint. Quid tum? Haec vna fere omnium vox est, quae per totam
circumfertur urbem. Quid hoc? Haud dubie sacra illa Aposto-
lorum cohors iterum surrexit, quae, ceu ab imis tenebris edu-
ctam, Christi fidem in hominum coetum protulit.

Sed huius instituti rationem ordinemque prosequamur. Irn-
pressus hic est doctrinae christianae libellus carmine italico
conscriptus, ut teneris puerorum mentibus facilius ea, quae ad
christianam doctrinam spectant, et firmius haereant ยน. Hanc,
ubi primum ad templum ventum est, uno e prouectioribus alta
uoce recitante, caeteri simul leni iucundoque concentu respon-
dent. Postmodum sigillatim, qui possunt in tanto numero, in-
terrogantur. His diligenter peractis, lectionem professor, obser-
uato ordine libelli doctrinae christianae, praelegit, quam ita
attente audit natura tumultuosa et clamosa aetas, ut in sexcen-
torum puerorum numero vix ullus exaudiatur strepitus3 adsunt
enirn, praeter nostros, in templis singulis relligione et pietate
obseruandi sacerdotes, qui correctorum funguntur munere.
Doctrinam porro christianam ita hilari propensoque animo

ยน Vide Pomm Chrom'con, t. ฮฝ, pag. 184, n. 53ยน2.

