AN. 1556 15

bus eorum, qui fuisse interfectores dicebantur, cui omnes vehe-
menter obsistebant atque omnino negabant id oportere. Quam-
obrem praefectus populi mandauit illis continuo ab urbe disce·
dere, qui libentissime obediebant, quod si fieret, omnium re-
latu in totius populi cladem redundabat, bellicumque incen-
dium suscitabatur: at uero ab huiusmodi pernicie praefectus
cupiens ciues seruare incolumes, Patres convenit, quibus ra-
tionem facinoris non sine dolore retulit, de qua re curn Patres
intercessissent, cumillis multum profecerunt, perfectumque est
vt perturbationes et tumultus Dei auxilio sedarentur, quod
omnibus, Christo gratia, fuit admirationi.

Accedam iam ad reliqua, quae mihi scribenti in his literis
proposita sunt, quod ad hunc diem singulis diebus in hoc gy-
mnasio binae lectiones theologiae praelegebantur, quas nunc
Ρ. Franciscus Borgius praetermitti praecipit, cum et nullus So-
cietatis, nec externus, sit auditor, tum propter ingentem ne—
cessitatem, qua Collegium premitur, est enim tectum reparan-
dum, et firmandi parietes, in qua impensa non mediocris summa
pecuniae expendetur: id idcirco est causae quominus prose-
quantur studia; interea tamen hic permanebunt quatuor sacer-
dotes confessarii ac concionatores, qui sese quotidie accurate
exercent, audita retractantes, audienda praeuidentes atque ad
confessiones se parantes, in dubiis, quibus Pater praeest,
illustrandis. Duo insuper sacerdotes docent grammaticam ea
cura, studio et sollicitudine ac exemplo, Vt copiose omnibus
satisfaciant. Illud etiam silere non potero quod et quinque fra-
tres a Divo Luca magisterio liberalium artium sunt insigniti,
ac quamprimum duo item in sacra theologia sunt futuri docto-
res, quorum alter est extraneus; omnium Magistro gratia.

Haec sunt, Rde Pater, summa capita, quae duxi scribenda,
quoniam singula longum esset mihi recensere. Quid referam
industriam, solertiam. dexteritatem, doctrinam, eruditionem
nostri Praefecti, quae aperta sunt omnibus?

Omnes hic recte valemus, et tibi precibusque tuis nos vnice
commendamus. Vale, Pater.

Gandiae‚ Calend. Januarii anno a pace vniuersa 1556.

T. R. filius in Christo indignus,

A. LocANo.

