598 Ι L1TTERAE QUADRIMESTRES

frater a P. Rectore ¹ aduocatus naui Mutina Ferrariam ueni-
ret, in hominem quemdam, annos pene quadraginta natum,
nomine tenus christianum, incidit, qui nihil prorsus de chri-
stiana fide ac religione nouerat, nec orationem quidem domini-
cam tenebat, nec se signo sanctae crucis munire sciebat, sacro-
sancta Ecclesiae instituta sacramenta, ritus, leges, caeremo-
niasque spernebat; firmiterque asseuerabat se nunquam mori-
turum, a caede multorum non alienus, omnibus uitiis flagitiisque
coopertus erat; quem cum frater fidei articulos edocuisset, eum
timore poenarum ac Christi amore ad bonam frugem a praua
uita reuocauit, sceleraque ‘2 deploranda adduxit, qui se confes·
surum promisit. Ex hoc gaudium ingens percepit, quod cum
celare non posset, signis quibusdam declarabat, aedes nostras
maxima diligentia quaerebat, fratrem miris modis extollens,
saepe illa iterabat. “O Apostolum Dei, o hominem benignum
atque humanum„⁷

His diebus duo hebraei baptizati sunt opera fratrum nostro-
rum, plurimique ad idem munus suscipiendum praeparantur,
uariis in locis detenti: in his quaedam familia integra <mirum'
dictu), pater, mater, una cum quinque liberis, multum sunt a
R.- P. Rectore ad christianam religionem profitendam incensi,
qui paucis post diebus (ut arbitramur) sacrum baptisma susci—
pient. Nam maior fere huius ciuitatis pars iudaica est, uiri sane
corporis statura praegrandes, praeclaris ingenii dotibus exor-
nati. Hinc fratrum dolor ac feruor in dies augetur, cum tot oues
ac tales a Christi grege aberrantes, et de recta uia exorbitan-
tes uideant‚ ut uix cum foras exire licet, lachrymas continere
possint.

Solent qui nostrum frequentant templum saepenumero mu-
lieres impudicas et omni flagitiorum genere obstrictas (quibus
Ferraria abundat) ad confessionis salutiferum sacramentum
adhortari3 propter quod non satis bene a ciuibus accipiuntur,
sed maledictis conuitiisque incessuntur, qui tantum abest ut
ulciscantur, ut etiam gratias agant.

Quaedam mulieres desperabundae se in Padum demergere

¹ P. Joanne le Pelletier (Pelletarius).
·-' Alia manus: et ad scelera deploranda adduxit.

