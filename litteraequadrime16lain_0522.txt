516 LITTERAE QUADRIMESTRES

satis honesto loco natus adolescens, ab alio non multum aetate,
moribus autem longe dissimili, atque ita uulneratuS, ut de eius
uita prope desperatum esset. Quamobrem, qui maleficii ¹ author
fuerat, ne a uulnerati fratre in ius uocaretur ueritus, latitabat.
nunquam domo egredi ausus; sed tantum abest, ut caesi frater
eum odio prosequeretur, ut etiam illum diu quaesierit, quaesito
uero et inuento, noxam humanissime condonarit. Non minus
commemoratu dignum est, quod de quodam alio fertur qui ‘³ ’
cum non ignobilis esset conditionis, ita aequo animo acceptum
colaphum sustinuit, utqui lacessitus erat, a lacessente ueniam
deprecaretur, ad eius genua prouolutus.

Quid uero de iis dicam, quos dextera Excelsi incredibili qua-
dam uirtute ita mutauit, ut excusso durae seruitutis iugo, quod
sub daemone, mundo ac carne sustinebant, blandissimo Christi
iugo colla supposuerint? Vir erat quidam hac in urbe ob exe-
cranda flagitia omnibus inuisus, quo etiam nomine ab urbe in
exilium relegatus fuerat, vbi expilationibus et homicidiis insi-
gnis diu cum uixisset, nostri cuiusdam Patris opera, cui sua ille
peccata confessus fuerat, effectum est ut, deposito eo uitae ge-
nere, tutiorem uiuendi rationem arriperet. Nil ille moratur, et
corporis animique mutato habitu, se Deo totum monachus effe-
ctus, deuouit. Dignum profecto uiro facinus. Ceterum nonne
animo plus quam uirili suit foeminei infirmique sexus mulier,
quae cum compositis iam foederibus accepta esset in uxorem
ab sponso, posteaque ab ipso repu liata, altera ascita, non eum
in ius uocauit, sed omisso mortali sponso, Christo sese copulauit,
nullam passura amplius repulsam, nisi se ipsa a sponso suo ³
sponte subtrahat?

Plura his quae scribam non Succurrunt‚ R. P„ et quoniam
paucissima sunt, rogamus R. Ρ. T. ut pro nobis apud Deum in-
tercedat quo grauiores uineae nobis commissae cultores simus.

Messanae, 24 die Septembr. 1556.

De commissione d' il P. Rettore.

R. P. T. indignus seruus ac filius in Jesu Christo,

FRANC1sCUs STEPHANUS.

 

² delicti. Pomncus.

2 quidam. 10.
³ X.⁰, id est, Christo, addidit Polancus.

