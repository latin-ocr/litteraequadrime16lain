AN. 155ss '265

quempiam, qui, accepto libello doctrinae, vt viderat incoeptum
prosequeretur3 tantaque pietate animi auditorum affecti sunt,
vt secundum tertiumque oppidum insequerentur concionato-
rem, iamque appropinquantem, ad ecclesiam praecedentes,
cimbalum incessanter pulsabant, affectum et famem audiendi
. verbi diuini declarantes, solatium videlicet miseriae et subsi-
dium praesentis inopiae verbo ipso suscipiebant. Audierunt non
paucas confessiones, et ex ipsis aliquas generales, quae solae
satis sufficiens stipendium essent totius peregrinationis. Tot
denique viri et mulieres petebant audiri, vt viros Hispalim re-
mittere, foeminas autem omnino omittere consultum fuerit:
habitae sunt aliquae conciones de non iurando frustra nomine
Domini, hic omnes oppidani in catalogum et confraternitatem
conscripti, quo se mutuo ad hoc iuuarent‚ illic vero quasi re‘
pente abrasa videbatur iurandi consuetudo, ita vt quos dudum
de re leuissima deiurantes audieras, post concionem, de gra-
uibus rebus contendentes, ita est, renem, videres affirmare.
Exceperunt scripto nostri spirituales et temporales oppidorum
necessitateS, quas Hispali his, quorum prouidere intererat, re·
ferrent; cumque ex nostris alii alia oppida peragrarent omnes-
que xenodochiis exciperentur, aliis tamen efflagitare eleemosi-
nam, aliis autem, vltra quam opus erat, oblatam reiicere opus
fuit.

Licenciatus Ceruantes, prouisor praeteritus ¹, quaerens
otium, quo sibi Dominoque vacaret, munere se prouisoris
exoneratum contulit Caesaraugustam, inquisitor haereticae
prauitatis futurus, vel potius (Domino sic disponente) protector
nostrorum, qui in Societate Jesu ibidem commorantur: praeter-
iens Cordubam visit nostram probationis domum, atque ex·
plicans quantum animo suo placuisset, ita ait: “nisi mihi eve-
nerit quies illa, quam Caesaraugustae imaginatus sum, satis
aperte docuit me Dominus hoc spectaculo quid me oporteat
facere„

Suffectus est loco illius Licenciatus Joannes Quando, qui,
cum salmanticae in confessionibus et spiritualibus colloquiis
cum nostris egisset, pium suum erga nos affectum primo statim
aspectu declarauit. Vult nostros spirituales speculatores esse

 

¹ Dr. Gaspar Cervantes de Salazar.

