ΑΝ. 1556 181

diebuslunae in templo Diui Josephi‚ quod cum dirutum esset,
et altera hebdomada quadragesimae reaedificari coepisset, non
potuit opus inchoatum perficere: ex quo indicabatur sarracenos,
quia iuxta hoc templum habitant, magnam Vtilitatem esse ca-
pturos, siquidem eo familiariter Vtuntur, et quamplures ex illis
praedicant se amare.

Deniae concionatus est per idem tempus Frater Magister
Martinez, cuius conciones plurimis Vtiles et iucundae fuerunt.
Multi illum perpetuo audiebant ita attente, vt, tametsi aliquando
prolixus, semper tamen breuis esse videretur. Eodem vna
profectus est Pater designatus Rogelius, vt officio confessarii
fungeretur, in quo tam recte se gessit, vt multos ad vsum fre-
quentem sacramentorum confessionis et sacrae communionis
induxerit. Multae discordiae atque lites eorum opera composi-
tae fuerunt. Aderant multi, quibus nemo poterat persuadere vt
frequenter sua peccata confiterentur, saltem bis aut ter in anno,
qui eorumdem admonitionibus crebro postea confessi sunt.
Quid referam turbam hominum ad eos passim convenientiun vt
illorum consiliis a variis molestiis et afflictionibus liberarentur?
quae tanta erat, vt vix negotiis propriis possent satisfacere. Do-
cuit toto tempore, quo ibi versati sunt, P. Rogelius doctrinam
christianam pueros, in qua aderant et maiores natU, ex qua
omnes sentiunt magnum fructum percepisse. Factum est etiam,
precibus et admonitionibus eorumdem patrum. vt, edicto guber-
natoris et consulum, in platea publica libri prophani combureren-
tur, atque immodicus saltationum Vsus caeterorumque ludorum
prohiberetur, ex quibus hostis perennis naturae humanae non
exiguum commodum capiebat. Confessiones Gandiae fuerunt
admodum frequentes tota quadragesima. Eodem tempore ad
percipiendam sacram communionem, et post pascha, multi ad
nos frequenter accesserunt. Doctrina christiana publica con-
cione diebus dominicis docetur a Patre nostro Roderico, qua
finita, pueri in eadem familiater instruuntur, idque non sine
manifesta Vtilitate multorum, quamquam eiusmodi tempore
quadragesimae, quo liberius vacarent omnes audiendis con-
cionibus, exercitationes et studia intermissa sunt. Hactenus de
communibus, nunc de quibusdam singularibus rebus gestis fa-
ciam te certiorem.

Cum multi gandienses ob caedem vnius inciperent in discor-

