AN. 1556 58'5

quotidie sacras preces ad campanae signum frequentant. Sin-
gulis quibusque mensibus sacrosanctae mensae conuiuia cele-
brant, munificentiam atque omnem pietatem et misericordiam
egregie excolunt. Inualuerat pro communi Italiae calamitate
durior ibi annona: erat pauperum et aegrotantium, sine opu-
lentorum vlla fere ope uel subsidio, magna multitudo. Illis uero
postmodum non benigne solum et liberaliter ea societas opitu·
latur, verum omncs ciuitas, eadem illa opera, a nostris de-
scripta ac distributa est in partes tres, binae ex singulis rna-
tronae, genere nobileS, aetate grandes, et religionis eximiae
electae sunt, quae contributas ex sua quaque tribu eleemosy-
nas suis ex aequo sibi attributis egenis, et uel senio uel morbo
languentibus, pro indigentia cuiusque dispartiantur. Haec au-
tem omnia Rectorum siue Priorum ciuitatis sunt authoritate et
studiosissima uoluntate confirmata.

Submiserat interea is, qui semper in hominis perniciem ui-
gilat, impuram et obscenam fabulam, quam iuuentus magna
celebritate ciuitatis ageret, cuius uel ipsa ethnicorum theatra
depuderet. Ea, propter insumptas non paruas impensas, cum
prorsus impediri non posset, ne tamen pro sua libidine in ea
dominaretur ac triumpharet tyrannus, quadraginta horarum
a nostris, qui aderant, ipso, quo comoedia exhibenda erat, die
instituta est oratio. Atque ad hanc quidem tantus ciuium factus
‘est concursus, tanta sanctissimorum frequentatio sacramento·
rum, uti tres, qui illi uacarent ministerio, sacerdotes vix a
prima luce ad multam noctem, quo cibum sumerent, uel omnino
respirarent, aliquantulum otii nanciscerentur. Tantus fuit in re
sanctissimae nouitatis, cum summa admiratione et pietate, in
plerisque motus animorum, ut externi, qm illac lter facerent,
ob geminum populi concursum, quem conspicerent, duas uideri
sibi, alteram ad scaenas, alteram ad templa, ciuitates confluere
praedicarent. Sed Christo laus et immortalis gratia, qui in tam
plausibili daemonis illecebra et lenocinio, ipso uel inuito, maio-
rem ac potiorem partem sibi vmdz'cczm't. Hinc uero iam in So,
cietatem nostram singularis eius populi et Magistratus ac Gu-
bernatoris totius Picentinae regionis (qui ibi sedem habet) in
nostros beneuolentz'a, imo et obseruantia, est consecuta.

Et cum omnia, quae nostri instituissent, ultro comprobam‘t,
tum illud quoque promisit, nihil quod ad blasphemias et in

