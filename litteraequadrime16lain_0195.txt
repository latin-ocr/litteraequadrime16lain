ΑΝ. 1556 189

GDXO *

Nicolaus Bellefille,
Ex commissione Patris Paschasii Broe‘t,

Patri Ignatio de Loyola.
Parisiis, 27 Aprilis 1556 ¹.

Jesus. Maria.

Gratia et pax D.ni nostri Jesu Xpi. perfecta nos donet liber-
tate.

Juxta sacrosanctae obedientiae statuta, R.d·³ et obseruandis-
sime Pater, negotiorum laborumque quadrimestrium nostro-
rum successus scripturus, posteaquam perfunctorie breuiter-
que recensuerimus ea, quae domi aguntur, quae de foris sunt,
quam paucissimis etiam fieri poterit, perstringemus, silentio
interea, quae minoris esse momenti videntur, praetereuntes, ne
tuam diutius R.dam Paternitatem verbis detinere videamur, in
vanumue conterere tempus Ad domestica igitur prius deue-
niemus.

Adeo certe sunt omnium fratrum compositi mores, honesta
conuersatio, promptitudo obedientiae, mutuus amor, caetero-
rumque, quae in instituti tyronibus requiruntur, tanta denique
perfectio, vt vocatio eorum facile omnibus elucescat, nec quem-
quam latere possit cuiusnam sint discipuli, Juxta illud domi-
nicum proloquium: In hoc cognoscent quia discipuli mei
estis etc. ²

¹ Autographae duplici folio. nn. 250 et 251. Tot lineae sunt deletae. totque verba
immutata, ut annotationes confusionem potius quam perspicuitatem adducerent. Hinc

melius visum est primo integrum textum afferre, postea vero litteras a Polanco decur—
tatas et 1mmutatas.

² Joan.X111, v. 35.

