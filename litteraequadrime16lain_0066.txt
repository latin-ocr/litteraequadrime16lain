60 LITTERAE QUADRIMESTRES

mentorum gratia. In Pentecoste magnus item numerus poeniten-
tium. In aduentus porro foribus, et his proximis Domini natali-
bus, numerus superauit spectationem nostram; et hanc frequen-
tiam, per se honestam et satis laudatam, cohonestauit etiam
authoritas ciuium nobilium et doctorum quorumdam, qui ex-
cellenti humilitate coenam Domini celebrarunt. ln his est do-
ctor quidam et iudex Rotae ¹, ut aiunt, vir perstudiosus rerum
diuinarum, sectatorque euangelicae pietatis: is igitur crebro nos
inuisit, confitetur, eucharistiam percipit.

Ciuis quidam honoratus et diues frequentat etiarn Domini
mensam octauo quoque die, et proximis diebus fuit a nostris
instructus rebus diuinis et informatus ad christianam pietatem,
et tantum in spiritu fecit progressum illis sanctis exercitationi—
bus, ut statuerit sese totum abducere a rebus externis et mun-
di negotiis, et animum transferre ad pietatis studia, atque
consilium susceptum officiis quotidianis declarat, quotidie uehe-
mentius in Domini cruce tollenda elaborans.

Insignes quidam peccatores fuerunt a Patribus extracti a
peccatorum coeno, qui ante sex annos ad sacramentorum bal-
nea non accurrerant, sed semper submersi fuerant libidinum et
uitiorum colluuie: in his fuit et mulier, quae decem annos adul-
terio fuerat mancipata, et quando seriis paschae confessionem
adibat, semper id peccatum sacerdotem celabat; nunc vero,
abiecto acerbissimo seruitutis iugo, uitam mutauit, ac nupsit.

Franciscus Palmius, Rector. dedit semper operam confes-
sionum prouinciae, et concionatus est omnibus diebus festis.
Atque in omnium Sanctorum feriis incoepit in templo Diuae Lu-
ciae euangelium D. Matthaei frequentia hominum et mulierum:
idem Rector a lectione, siue concione, instruit quosdam ciues,
ct bonos et pietatis studiosos, rebus diuinis doctrinaque chri-
stiana. idem, praeter lectionem iam commemoratam et assi-
duas conciones, quas in uirginum Christi coenobiis habet, prae-
ter labores summos, quos pro fratrum et sacerdotum uictu ct
uestitu, et domus administratione et extructione dies noctes-
que subit, enarrat, iussu Episcopi, summam Sancti Antonini '²
sacerdotibus in D. Petri aede.

¹ Romani tribunalis seu consilii, della Rota appellati.
²³· Sancti Antonini Summam [ῆι-σίωςίαρ4

