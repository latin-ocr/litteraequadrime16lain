304 LITTERAE QUADRIMESTRES

sarciemus. Interim, ne nihil omnino scribam, scito numerum
aequare nos duodenarium; valere autem et ualuisse hactenus,
si non omnino inoffense, at certe satis commode, plerosque
etiam salubrius hic quam Romae degere. Charitate omnes ita
inuicem deuincti, ut in summa pace ac concordia placidissime
uiuamus. Singuli in eo, quod sibi obtigit, officio strenuissime se
gerunt.

Haec sunt, Reuerende in Christo Pater, quae mihi sese in
praesentia ad te perscribenda offerunt; parua quidem, immo
nulla, si cum iis conserantur, quae quotidie ex diversissimis orbis
partibus ad te perferuntur3 uenia tamen digna, si temporis, quo
haec gesta sunt, ratio habeatur. Nondum enim messis nostrae
dies aduenit, sed adhuc quotidie serimus, et sterilia hominum
corda paulatim ad meliorem frugem praeparamus. Erit tamen,
nisi me fallit opinio, cum de messe quoque nostra plenos ad uos
manipulos exultantibus animis transmittemus. Quod ita demum
futurum est, si diuinam ad hoc gratiam Reuerenda nobis Pa-
ternitas tua sanctissimis suis orationibus impetrarit, quibus,
quicquid hactenus boni egimUS‚ debere nos uerissime confite-
mur. Proinde me, meaeque fidei commissam familiam, id est, ι
omnes nos Reuerendae Paternitatis tuae amantissimos filiolos,
tuis imprimis, deinde caeterorum quoque patrum ac fratrum
feruidissimis orationibus, toto animo commendamus. Vale itc-

’rum atque iterum, obseruandissime Pater.
Biuona, decimo tertio calendas Junii, anno 1556.
R. P. Tuae indignus in Christo filius,

Eremflemus PoxTANth.

ln lma parte tertiae paginae llaec leguntur: Re F1·ancise0‚ ι
Portugallo‚ Fiandra, Andalucia, Aragon‚ Parigi‚ Perugia, Fer-
rara, P.e Francisco ¹.

Sttperscm‘plio m quarta pagina.- R.d0 in Christo Patri M.⁰
Ignatio de Loyola Societatis Jesu Praeposito generali, Romae.

Alia manu: 1556. Biuona. Quadrimestres 20 Maii.

¹ Vide supra, pag. 56, annot. 1.—Primis verbis Re Francisco intelligendus venit
P. Franciscus de Borja, postremis vero P. Franciscus Palmius.

