AN. 1556. 387

turus, interrogabant. Omnes, qui nostrae Societatis cognitio-
nem habebant, aliquem ex nostris ipsis adesse desiderabant.

Hoc modo perlustratis maioribus oppidis, in quibus quotidie
praedicans in ecclesiis primariis aliquot diebus permanseram,
reliquum negotii paucioribus diebus absolui, cum perciperem
in diuersis locis omnes communiter in nutritione bombycum
occupari. Patiebar quidem in hac peregrinatione non tantum
labores et molestias itineris, verum etiam uictus subinde penu-
riam. Sed ita omnes molestias et penuriam temperabat Domi-
nus, ut centuplo fuerit maior consolatio, animique confirmatio
et illuminatio, in uerbi Dei praedicatione, et diuersorum dubio-
·rum, quae proponebantur, solutione3 et quidem tam euidenti, ut
nullus quaerenti scrupuli locus relinqueretur. Gaudebam, li-
bros non habens, cum mihi ea, quae dicenda erant, vltro occur-
rerent: laetabar uidens concursum populi, auide uerbum Dei au-
dientis et intelligentis, animique feruorem concipientis. Conso-
lationem etiam sensi, cum meos italenses aduentum meum tan-
topere desiderasse intelligerem, cumque tanto affectu me noctu
¹reuertentem reciperent, etc.

Italae, 26 Junii 1556.

R. V. inutilis seruus,

DANIEL.

In quarta pagina Izaec tantum leguntur: Itala, ‘26 di Giu-
:gno 56.

