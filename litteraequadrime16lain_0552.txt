546 LITTERAE QUADRIMESTRES

exhiberet. Nam cum tota nocte illa, quae Patri Ignatio fuit ulti-
ma, Guido Antonius in agone laborasset, non tamen mortuus
est; uerum sub horam undecimam matutinam aut duodecimam,
quo tempore P. Ignatius spiritum exhalauit, ad se reuersus:
“mira, inquit, hac nocte ostendit mihi Dominus, quorum me-
moriam, si superuixero, nulla unquam delebit obliuio„: quae
cum humilitatis conseruandae causa non aperiret, tamen subin-
dicare uisus est, de Patris nostri Ignatii transitu aliquid sibi re-
uelatum; addidit enim uenisse sibi in mentem agonis Sancti
Ignatii, feris Romae expositi, atque ab iisdem iugulati: quod
semper sanctus senex optauerat ¹. Itaque ad sequentem noctem
superuixit ut patrocinio P. Ignatii, iam in coelum recepti, tu-
tior ex hac uita decederet. Haec de Guidonis nostri obdormi-
tione paulo prolixius, quod iuuenis singularis humilitas, ac uita
sanctissime exacta non hac tantum commemoratione, uerum
longissima quoque oratione digna esset.

De scholis nostris hoc habeto: frequentari eas magno disci-
pulorum, tum in literis, tum in moribus, fructu, quorum non-
nulli cum essent perditissimi, exiguamque nobis ac parentibus
melioris uitae spem praeberent, ad saniorem tandem mentem
sunt perducti. Confessionis communionisque sacramenta pleri-
que singulis mensibus percipiunt, et de mundo relinquendo co-
gitant. Tres ultro parentes nobis obtulerunt, si forte in nostrum
illos contubernium admitteremus. Sunt et alii, quibus gratissi-
mum esset si possent in nostram Societatem admitti:· verum
non statim uoti compotes fiunt, ut ostendat dilatio quam firmis
radicibus innitatur, quod prae sc ferunt, nobis cohabitandi de·
siderium, mutatae in melius uitae certissima dant indicia, quae
quotidie excipiunt ab externis scommata, dum se nunc sanctos,
nunc hypocritas, vocari audiunt, dum se a praetereuntibus, re-
liquiarum in modum, extremis digitis irrisorie attingi uident:
quorumdam uero in eos usque eo procedunt odia, ut obuios non
pugnis tantum, uerum lapidibus etiam impetere audeant, qui-
bus iniuriis minime afficerentur, nisi mores illis dissimillimos
haberent, a quibus haec patiuntur.

Doctrinam Xianam., qui abecedarii sunt, felicissime edi·
scunt, et, numerorum deliniti moduliS, domi forisque decan—

 

¹ Brevissime hacc attingit ORLAisDuu, Hc'st.50c.Jes.‚1ib. xv1, n. 16.

