AN. 1556 7

vnum Valentiam, tres Placentiam, duos Conimbricam ¹ misi-
mus. Atque de his haec a nobis generatim dicta sint.

Caeterae uero nostrae occupationes, exercitia atque studia,
quibus nos distineri saepius accepisti, et de quorum etiam
uberrimis fructibus in his referre ad te solebamUS‚ in aliud ge-
nus a diuina prouidentia commutata sunt, multosque alios fru—
ctus nobis pepererunt; tanta enim morborum uis aestate ista
proxima Collegium hoc nostrum inuasit, vt in Vnam eam rem
omnes nostras actiones, conatus et studia conuertere fuerit ne-
cesse, ut aliquo modo tanto malo imminenti occurrere posse-
mus; adeo mole ipsa et multitudine quasi obruebamur. Fuere
enim ex nostris, qui uario febrium morborumque genere et ten-
tati et grauiter affecti fuerint, plusquam quadraginta, vt ne
unus quidem reliquus uideretur, qui domestica ministeria curare
posset: illi etiam ipsi, qui a Simancis et Concha nos adiuturi
uenerant, paulo post in grauiores morbos inciderunt: erat prae-
terea genus ipsum morbi graue, periculosum et diuturnum, et in
quod, posteaquam leuati uiderentur, rursus de integro reinci-
derent saepius, neque unquam saluti pristinae restitui posse ui-
debantur3 eoque factum est, ut diutius intermitti nostra omnia
studia fuerit necesse, quod ingrauescentibus in dies magis ac
magis morbiS, unisque ex aliis denuo quasi renascentibus, et
nondum aliorum confirmata ualetudine, ad paucissimos res
omnes redactae fuerint, qui negocia omnia, tum priuata tum
publica curare possent.

Neque uero solis nobis familiare hoc fuit, sed malum ipsum,
ut pestis quaedam longe lateque saeuiens, non solum in urbem
hanc, sed circumquaque in finitimos quosque populos irruit,
multoque cum periculo et strage grassatum est. E nostris uero,
quamuis uehementer plerosque et usque ad desperatam salu-
tem afflixerit, duo tantum desiderati sunt. Alter dum a Siman—
cis ad nos uenit, morbo in itinere contracto, paucos post dies
mortuus: alter apud nos acuta febri et difficili quadam apople-
xia, breui tempore extinctus est: uterque in ipso flore adole-
scentiae, iisque moribus, exemplo uitae atque sanctitate, quam
usque ad postremum uitae spiritum retinuisse eos uidimus, ut
facile de diuina misericordia nobis polliceamur ex his corporis

 

 

¹ Vide PoLANCI chronicon, t. v, pag. 453, annot. 1.

