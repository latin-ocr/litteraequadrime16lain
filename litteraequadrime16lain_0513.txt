AN. 1555 507

lenissimis flatibus, aestus molestiae temperarentur. Vnde spero
nos uberiores ex scholis quam antehac fructus percepturos.
Non tamen potest dici quod ex his scholis nullum laboris
nostri fructum ceperimus, imo fuit semper amplissimuS, ut ar-
gumento sunt sanctissimi scholasticorum mores, quos hebdo-
madariae confessiones et crebrae communiones potissimum
exornare uidentur. Quanta autem sit in istis ab aliis, qui rarius
aut coacti tantum confitentur, morum diuersitas, iam saepis-
sime experti sumus: nec minus hi proficiunt in literis Nam eos
semper doctiores habemus, qui student una curn honestissimis
disciplinis pietatem coniungere. Caeteri dum se lucrifacere stu-
diis hoc tempus putant, quod alii salubriter confitendo expen-
dunt, hoc detrimentum accipiunt, quod illi statim, confessione
absoluta, ad libros redeunt (quod conscientiae stimulus nullam
patiatur temporis iacturam fieri), isti autem lusibus aut iocis,
inutili leuique sermone bonas horas plerumque male consumunt:
ex his, qui crebrius sacramenta percipiunt, sunt permulti, qui
summopere exoptant in Societatem admitti3 at non recipimus
nisi iam diu probatos, et qui per preces humiles instanter et
ardenter id petunt, ne postea, levi flante tentationum uento, a
proposito recedant. Quinque egregii juuenes (qui a multo tem·
pore nobis se adiungere constanter decreuerant) nuperrime
sunt ingressi, in quibus elucet non mediocris spes et probitatis
et sanctitatis: quorum unus, senatoris Panhormitani filius peni-
tus immemor generis sui, non secus se inter fratres gerit, ac si
omnium infimus et uilissimus esset. Quintus ultimo admissus,
annos natus circiter 22, doctoris cuiusdam filius, a puero sem-
per suita nostris institutus in literis latinis, graecis et hebraicis,
et aliis scientiis: sed pietate adeo insignis est, ut ea in aetate
similem in hac vrbe non inuenias. Sunt praeterea nonnulli, ma-
gno desiderio aliquando tandem admitti expectantes, e quorum
numero est quidam legisperitus, uir, ut aetate, ita moribus gra-
uis, qui a duobus annis continuo sensit diuinos quosdam instin-
ctus, ad hoc nostrum institutum sequendum se impellentes, et
nunc multo uehementiores se in dies pati dicit: quare non segni-
ter agit apud Patrem, obsecrando ut in domum nostram possit
quamprimum admitti; quod illi propediem absque aliqua repul-
sa concedetur, ubi animum paulo frequentiori confessione et
communione ac spiritualibus meditationibus confirmabit.

