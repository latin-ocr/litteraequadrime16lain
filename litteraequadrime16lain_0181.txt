AN. 1556 175

Quae omnia mirum in nos amorem populi conciliarunt3 qui
quidem tantus est. vt nos xpi. milites, immo Apostolos, vocant.
Hac quadragesima, die §.ti Joseph, cui nostrum templum dica-
tum est, R.dus Ρ. Philippus (vt singulis etiam quadragesimae
diebus) concionatus est; affuerunt concioni multi doctores et
nobiles viri, magistratus ciuitatis, et ipse etiam Episcopus, qui-
bus omnibus illa non mediocriter placuit : recitati sunt et plu-
rimi hymni et epigrammata, tum graeca, tum latina, a pueris:
habita est et oratio a quodam adolescente in laudem Diui Jo-
seph: quibus omnibus praesul et omnes, qui huc conuenerant,
admodum laetati sunt, quod a nostris discipulis aliquod futurae
eruditionis specimen praeberetur. Idem in templo Diui Domi-
nici, die Angelici Doctoris Thomae Aquinatis, actum est. Sit
Deo honor et gloria.

Dici vix potest, R.de Pater, quanto nos amore Illustris Sue-
rus prosequatur, quem saepe declarauit‚ et singulis diebus
apertius declarat. Quotus enim quisque dies est, quo iios ille
visum non veniat, domestice etiam cum fratribus comedat?
Quid quod Societatem ingredi« mundumque relinquere vehe-
menter desiderat? neque enim putat esse factu difficile vt,
constructo collegio, illud ingrediatur; vbi hunc sibi vellet con-
cedi honorem, quo nihil praestabilius existimat, vt fratribus in-
seruiret. Huius etiam ciuitatis Rmus Praesul ⁸, quis verbis pos·
set consequi quam sit erga hoc collegium affectus? siquidem,
praeter ecclesiam et situm collegii, non mediocri opitulatus
est eleemosina : ad haec nobis libros accommodat, et omnia sua
hilari animo offert, atque diligentissime curat vt in praecipuis
huius dioecesis ciuitatibus Societatis collegia construantur.

Haec sunt, Rde Pater, quam breuissime fieri potuit, quae
scribenda censuimus, licet multa, breuitatis causa, sint omissa.
Nunc autem omnes huius collegii Patres et fratres Paternitatis
Vestrae orationibus se magnopere commendant. Vale.

Datum Syracusis, XII Calend. Aprilis ² 1556.

Reuerentiae Vestrae indignus seruus,

GEORGIUS PANORMITANUS.

¹ Hieronymus de Bononia.
ἓ Sic perspicue in Ms.. manu ipsius Georgii. At certum sere est dormitasse hic bo-
num Georgium et loco Maii scripsisse Aprilis Nam 1.⁰ italicae litterae datae certo

