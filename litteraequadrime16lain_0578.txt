572 LITTERAE QUADRIMESTRES

’ Pater noster Rector bis in hebdomada aut saepius conciona-
tur (ut de frequentibus exhortationibuS‚ quas apud mulieres,
quas conuersas uulgo uocant, habet, interim taceam) diebus
dominicis et festis, necnon diebus veneris, cuius doctrina non
pauci ad bonam se recipiunt frugem. Nam praeterquam quod
scholasticis plurimum prodest, si quid in lectione veneris dici-
tur, quod magis ad puerorum parentes attinere videatur, hor-
tatur eos ut idem patribus inculcent; itaque filii patrum fiunt
concionatoreS, quod et maximum affert emolumentum, et sum·
mae est omnibus admirationi. Sunt et alii etiam duo ex nostris,
qui alio in templo, maxima cum auditorum utilitate, diebus iti-
dem dominicis ac festis, verbnm Dez'propommt.

P. Jacobus primum sacrum celebrauit publice in ecclesia,
quae non longe a collegio nostro abest; ibique Pater Rector‚ cum
offerendi tempus accessisset, concionatus est, extollens sacer-
dotz'z'dignitatem, quantaque esset reuerentia colendum. Deinde
discipulus quidam P. Jacobi habuit orationem eiusdem fere
sententiae, coram frequenti multitudine, quae ibi aderat. Mira-
bantur plerique quam ob causam nullam pateremur offerri pe-
cuniam (ut semper lze'cfiem' solem· sed tandem zd omnibus pro
babatur, et experientia ipsa cognouerunt nos non sua sed eos
tantum quaerere.

ἃ Credo iam Paternitatem Tuam aliis meis literis accepisse,
chartarum ludo huiusce ciuitatis homines summopere deditos
esse; consuetudinemque hanc pessimam in alteram veluti natu-
ram esse conuersam; quam, licet expellas furca, ut ille ait, ta-
men usque recurrit3 quae labes quantum afferat detrimenti, uel
hinc maxime intelligi potest, quoniam tenuissimi quique atque
pauperrimi, qui per totam hebdomadam laboribus franguntur,
quo possint victum sibi comparare, tanta tenentur ludendi cu-
piditate, ut diebus festis, quicquid maximo cum labore acqui-
sierunt, dilapident atque profundant. Huic adeo pernicioso ac
inueterato morbo fratres nostri cupientes aliquam curationem
afferre, omnem (quod aiunt) mouerunt lapidem, nec desistunt
adhuc; quinimo, desiderio salutis animarum maiores in dies
vires spiritui suppeditante, cursitant per urbis loca, oblitique
sui ipsorum libenter atque aequo animo ferunt maledicta, quae
in ipsos ab improbis coniiciuntur. Denique quo difficilior est
haec provincia, quam subeunt, eo uberiores fructus decerpun-

