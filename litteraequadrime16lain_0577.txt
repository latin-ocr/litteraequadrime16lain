AN. 1556 571

misericordia, quae praesto est omnibus, illi omnino non defuit3
cum enim niteretur tempora ipsa cultro transfigere, ut nullus
locus vulneris curationi relinqueretur, continuo (miraculum
sane opportunum ) de manibus culter delapsUS, in duas diuisus
est partes, ita ut non sufficeret capitale iam vulnus inferre. His
ita peractis, ipse quadam poenitentia ductus, ubi se collegit,
admirans maximam Dei erga se misericordiam, suamque dete-
stans insaniam atque furorem, Patrem nostrum Rectorem
quam primum accersiri iubet; qui cum celeriter, ut res postula-
bat, accurrisset, crimina illi sua detexit magno cum animi do-
lore, tantoque fuit diuino accensus amore, ut etsi vulnerum
graui dolore cruciaretur, semper tamen Deum in ore haberet
Christique passionem, cui animae suae salutem acceptam refe-
rebat. Tandem post triduum, alacri animo maximaque spe scz-
lutz's aeternae, animam exhalauit coram Ρ. nostro Rectore,
quem nunquam a suo latere discedere volebat: plurimum enim
adiumenti eius praesentia εἰ attulerat, qui, proposita semper
ante eius oculos diuina misericordia, abduxit l107m‘nem ab animi
desperatione, quae illius animo altis defixa radicibus inhaerebat.

Cum hic celeberrimus sit portus, facilisque in Hispaniam
transitus, quotidie fere hispanorum plerique ad nos veniunt
flagitantes auxilium, nunc in rebus spiritualibus, nunc uero
aliis in rebus, quae ad victum attinent, quibus (quoad possumus)
opem ferimus. Qua in re tacere non possum quo pacto e daemo—
nis manibus quidam eornm, Dei auxilio, per nos fuerit libera-
tus. Cum enim ille iamdiu egressus esset ex dominicanorum
coenobio, cui se uotis astrinxerat, militarem disciplinam exer-
cuisset, tandem, conscientiae stimulis agitatus, ad pristinum
ordinem reuerti constituit, cui hoc animo ex nostro egredienti
collegio, statim occurrit miles quidam, cuius familiaritate in
bello fuerat usus; qui miserum hunc hominem ui ad triremes ire
coegit, ut ibi stipendia militaria mereret, minis terroribusque,
si id facturum negaret, perterrefaciens: itaque pauper ille, in-
uitus aliquandiu in triremibus detentus, occasionem quodam
die nactuS, ad nos confugit. R. Ρ. Rector, cognita illius penu-
ria, eleemosyna hinc inde a nobilibus ciuibus corrogata, Vve-
stem monachalem σι’ emit, atque ita eum demisit ad Generalem
sui ordinis, a qno z'n suum gregem, ut ouis, quae prrserat, re-
ductus est.

