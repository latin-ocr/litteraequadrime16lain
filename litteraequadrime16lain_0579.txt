AN. 1556 573

tur; nam videre licet fratres nostros, magna hominum caterua
constipatos, ad collegium nostrum reuerti, quos uerbo diuino
inescarunt. Tunc singuli nonnullos eligunt, quibus viam Christi
aperiunt, atque ad confessionem sacramque communionem ex-
citant: nec frustra; nam plerique, moribus omnino mutatis,
eam uiam ingrediuntur; quae ad aeternam salutem perducit.

Denique, ne singula referens, longius quam par est progre-
diar, sacellum nostrum diebus festis forum mercatorium dixe-
ris, si hominum frequentiam intueri velis; nam si sermonum,
qui uicissim ibi conferuntur, habenda sit ratio, longe dissimilli-
mum apparebit: in illo nihil, nisi de augenda re familiari, tra
ctatur; at in hoc, animarum salus in omnium ore versatur.
Saepe urbis primores Patris nostri Rectoris opera utuntur, ιἰι
rebus maximi momenti, praesertim inquisitores haereticae pra-
uitatis.

Modo nobis a senatu offertur ecclesia quaedam D. Jacobi
cum coenobio, quod fuit quorumdam olim monachorum; locus
sane est amoenissimus; nihilominus, rebus omnibus pensatis,
decernet V. P. qnid tandem fieri debeat. Singulis mensibus a
P. Rectore habetur domz'pro more exhortatio quaedam de obe-
dientia et regularum obseruatione, non sin'e magno spiritali
profectu; nam qui ex se in obedientia excellere conabantur, hi
modo, hisce adminiculis adiuti, maiores multo exerunt cona-
tus, ne ab ea re, quae illis potissimum cordi erat, deficere vi-
deantur. Omnes sunt suis studiis satis intenti, in quibus non
mediocres faciunt progressus: praeceptores neruos omnes con-
tendunt in erudiendis discipulis, quorum numerus in dies fit
maior. Exercentur quotidie in disputationibus; die vero sabbati
in classibus maioribus theses affiguntur, ut inter se argumentis
mutuo confligant; in aliis Ver0, iuxta puerorum captum, exer—
citia litteraria accommodantur. Prouectiores, post lectionem
doctrinae christianae, quae diebus veneris in templo legitur,
habent orationem, quam ipsi succisiuis horis componunt, etc.

Genuae, pridie kalendas Nouembris, anno 1556.

R. P. Τ. filius indignus.

Jussu R.di Patris RectoriS,

ALPHoNsus HERNANDEZ.

