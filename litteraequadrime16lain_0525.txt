AN. 1556 510

rat, sed crebrls et assiduis nostrorum sermonibus hac tam exe-
cranda et detestanda cacodaemonis persuasione liberatus, ge-
nibus nixus, ab omnibus ueniam impetrare cupiebat, rogabat-
que ut animum suum Deo commendarent: sic tandem in fide ac.
religione christiana confirmatus suspensus uita excessit. Alter
hoc supplicii genus non modo subire non recusauit, sed laeto
et hilari uultu illud excepit, seque ea et multo maiore poena di·
gnum esse omnibus declarabat: quod certe nostrorum consiliis
et persuasionibus euenisse existimo: quibus peractis, solent
statim in eo loco concionem habere ad frequentissimum homi-
num conuentum, qui sontes et nocentes illos in iis regnis ad pa-
tibulum usque comitari consueuerunt ¹.

Accedit etiam illud: Patrem quemdam nostrum, Gasparem
Didacum ² nomine, superioribus proximis diebus ad sacerdotem
quemdam se contulisse, qui iamdiu concubinam quamdam ha-
bebat ex eaque filium quemdam; quem cum acriter et uehemen-
ter reprehendisset, illique quam detestandum et execrandum
hoc uitium esset declarasset, effectum est ut statim, poeniten-
tia ductuS, concubinam derelinqueret, seque (vt ferunt) uoto
castitatis Deo Opt. Max. constringeret.

Confessiones uero ac conciones nostri templi reliquaque
eiusdem generis exercitia non minore fiunt frequentia ac ani-
morum utilitate quam antea: imo, crescente in dies auditorum
numero, tantus fit hominum conuentus, ut iam neque tem-
plum, quod mediocris magnitudinis est, neque uestibulum, quod
amplum etiam aliquantulum esse uidetur. eos possit capere, li-
cet ubique multa subsellia collocentur. Quantum autem in huius-
modi concionibus et exercitationibus proficiatur, hoc uno satis
intelligi potest, quod ii fere omnes assidui et frequentes sunt,
cumin audiendis concionibus, et confessionibus uel menstruis
uel singulis hebdomadis, ut unusquisque potest, conficiendis,
tum etiam in sumenda Eucharistia. Habes hactenus, colende in
Christo Pater, de iis, quae ad animorum salutem pe1-tinent;
nunc uero de ualetudine deque nostris studiis et literarum exer-

citationibus mentionem faciam.
Quamplurimi igitur ex nostris hoc anno aegrotarunt, ita ut

¹ Vide supra. pag. 449. annot. 2.
2 Casparem Dias vel Diaz.

