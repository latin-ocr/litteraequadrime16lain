518 LITTERAE QUADRIMESTRES

omnes aliquando summis precibus a Rectore ¹ contendam, ut
eos, quacumque uoluerit poena, afficiat, propter 'eorum (si hoc
uere dici potest) in obseruandis regulis negligentiam.

Patres uero iis praesto esse solent, qui ‚e uita discedunt,
eosque suis cohortationibus adiuuant et confirmant: quod, quam
utile ac Deo Opt. Max. gratum sit, uerbis explicari· non potest.
Nam cum maxima et propemodum incredibilis aegrotantium
multitudo in hac urbe sit, in iis inuisendis ac peccatis eorum
expurgandis dies noctesque consumunt: tantus est enim erga
nostros omnium amor et beneuolentia, tantaque de iis tum in
literis, tum etiam in uirtute ac uitae sanctimonia apud omnes
opinio est, ut nemini de peccatis confiteri uelint nisi illis: cum
tamen in hac urbe et doctorum et religiosorum hominum non
parua multitudo sit: quod quidem ex eo uel maxime euenire
existimo, quia cum multi ex his crebris diaboli persuasionibus
eo miseriarum deuenissent‚ ut de salute animorum suorum
omnino desperassent ab eoque a quamplurimis religiosis, qui
se huius rei gratia eo contulerant, abduci non possent, tan-
dem diuina Dei Opt. Max. bonitate effectum est, nostris acce
dentibUS, ut ab iis omnibus liberarentur.

Accersuntur praeterea nostri ad gratiam inter multos com-
ponendam atque alia quamplurima pietatis officia, quibus omni-
bus rebus, auxilio et fauore diuino, licet pauci sint, tamen sa-
tisfaciunt3 nam cum quidam homines nobiles grauissimas inter
se inimicitias gererent, seque mutuo uulneribus confecissent,
missus ad eos frater quidam noster, Lionelus Lima nomine, eos
iii—pristinam ac ueterem amicitiam reduxit: iisque non conten-
tus, ut inuiolabile et perpetuum esset amicitiae foedus, elabora—
uit (quod certe consequutus est) ut sese mutuo publice in tem-
plo coram sacrosancto corpore Domini nostri Jesu Christi am—
plecterentur: quo facto, maximas omnes, qui ibi aderant, Deo
Opt. Max. gratias egerunt.

Hic etiam frater, cum Patre Cotta ² simul, bis duos quosdam
homines comitatus est, qui publice ad patibulum ducebantur,
quorum alter, cum iniquo et. acerbo animo sententiam de eo la—
tam tulisset, sibi ipsi mortem consciscere (ut aiunt) constitue-

 

 

¹ P. Leone Enriquez.
‘2 P. Melchiore Cotta.

