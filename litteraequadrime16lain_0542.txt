536 LITTERAE QUADRIMESTRES

ab aegritudinis ui recreati, optimam corporis constitutionem
reparant: quod quidem tam rapidi caloris tempore* non est m-i-
randum.

Mense Junio publicae in hoc collegio habitae sunt disputa-
tiones celeberrimae, quibus adfuerunt totius Academiae prin-
cipes cum praefecto: adfuit etiam uir quidam, quem Rex ut
ipsam Academiam renouaret misit: dicitur Balthasar a Faria,
qui etiam in istam ciuitatem legatus a Rege missus est: hic no-
bis maxime fauet, Societatemque unice diligit ac charam habet.-
Qui erant disputaturi satis parati uenerunt, propter opinionem
quam de nostris conceptam habent, cui non mediocriter respon-
derunt: omnes enirn admirabantur quod omnium argumenta
minimo negotio confutarent. Disputationes mane habitae sunt
a septima usque ad decimam, a prandio a tertia usque ad sextam:
et cum dies caloris esset maximi, tot uenerunt, ut solis doctori-
bus argumentandi locus relinqueretur. Mane habuit orationem
carmine compositam frater quidam, quae omnibus ualde pla-
cuit: postea scholasticus aliam oratione soluta.

Ii, qui literis operam dant, solita exercent munera, quae cum
summa omnium congratulatione obeunt; habentur frequenter
disputationes, orationes, declamationes, carmine et oratione
soluta, quibus Diui laudantur, saepissime coram uniuersa aca-
demia: qua in re, cum in humanioribus disciplinis, tum in Dei
Optim. Max. desiderio, multum proficiunt: omnia enim illorum
exercitia his suauissimis condiuntur pharmacis, quibus ipsi
maxime delectantur3 nec solum illa componunt, sed augent et
de suo late amplificant. Omnes aenigmata et orationes, quibus
anni principium celebretur, praeparant, simulque agendus est
dialogus, quem Pater Perpinhan composuit: haec principia cele·
berrima futura speramus3 quod si, ut credimus, fiat, id Deo ac·
ceptum referendum arbitror.

Hoc feruentissimi caloris tempore, si rationem praeterito-
rum annorum habeamus, paucissimi discesserunt scholastici.
Cum domesticis, quorum cura nobis est imposita, aliquantulum
laboris pertulimus3 multi enim illorum curn grauissimo uitae »
periculo in morbum inciderunt, quos nisi diligentissime cura-
remus, e uita fortasse discederent, magno enim interuallo a
parentibus distabant, ita ut non facile ea, quae sibi necessaria .
erant, inde quaerere possent: aliqui illorum domi curati sunt,

