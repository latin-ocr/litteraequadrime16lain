AN. 1556 5257

tum eorum buccina iubet tota urbe cunctis nunciari. Omnes ad
doctrinam christianam excitat, conuocat, inuitat: auersos et
negligentes cum bono ac fideli Gubernatore optimus Episcopus
omnisque primus ordo ciuitatis quotidiana sua et assidua prae-
sentia uel inuitos allicit.

Nec defuit, Christi benignitate, tantae expectationi par exi·
tus: ita enim cuncti Patris Emmanuelis contiones probabant,
ut monachi Dominicani aliique se non continerent, quin id pa-
lam asseuerarent, in Societate Jesu vere doctrinam ac sapien·
tiam et vim diuini Spiritus uigere. At Gubernator, haud prima
contentus promulgatione, postero die tuba rursus concionato-
ris aduentum euulgari, nu'ttz'qne a ciuibus omnes ad doctrinam
christianam liberos suos imperauit. Methodus uero , quam
, doctrinae christianae tradit Societas, magnopere cunctis, Epi-
scopo autem et Gubernatori, uiris sapientissimiS, tarn uehemen-
ter placuit, ut illico typis mandari et Vniuersae suae dioecesi
copiam eius fieri ac distribui uoluerint. Confessiones initio, ut
inusitatum quippiam et insolitum, frigebant3 immo nouitatem ad·
mirati plerique, quibus Societatis (ut in remotiore atque in ex-
tremis Piceni finibus seposita ciuitate) tenuis erat et nuper ad-
modum notitia, rogitabant subinde nostros, quo importunae
illae confessiones concionesque spectarent? Ea quippe, si
quotannis semel pro recepto more fiant, satis superque fore ar-
bitrati. Mox autem, auditis haud ita multis contionibus, eo stu-
dio et cupiditate eorum, qnae respuerant, arserunt, ita auide
omnes instabant, ut nec illis nostri satisfacere possent, nec his
illi cibo capiendo locum relinquerent. Tanta ui atque ardore
sua peccata confitebantur et sacram synaxim suscipiebant, ut
largis in propatulo genas suas lachrymis perfunderent: et quo-
niam Episcopus uir est eruditus et doctrina excultus, disputa-
batur quotidie. Accersebat Episcopus optimarum artium stu-
diis instructissimos quosque viros, tum monachos, turn secula·
res. Semper autem, pro sua clementia, Christus Patri Em-
manueli foeliciter succedere disputationes voluit. Breuita-
tis causa mitto caetera. reconciliatas gratias, excitatos et
subleuatos spiritali adiumento ac solatio in xenodochio et
per ciuitatem infirmoS‚ habitas contiones in soro, pulsos ac
deturbatos ex media platea circulatoreS, atque alia id genus
multa,

